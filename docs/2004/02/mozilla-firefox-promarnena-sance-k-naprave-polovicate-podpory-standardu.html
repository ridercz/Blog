<!DOCTYPE html>
<html>
  <head>
    <meta charset="utf-8" />
    <title>Mozilla Firefox: Promarněná šance k nápravě polovičaté podpory standardů | ALTAIR.blog</title>
    <meta name="viewport" content="width=device-width,minimum-scale=1,initial-scale=1" />
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="canonical" href="https://www.altair.blog/2004/02/mozilla-firefox-promarnena-sance-k-naprave-polovicate-podpory-standardu" />
    <link rel="stylesheet" href="https://cdnjs.cloudflare.com/ajax/libs/firacode/6.2.0/fira_code.min.css" integrity="sha512-MbysAYimH1hH2xYzkkMHB6MqxBqfP0megxsCLknbYqHVwXTCg9IqHbk+ZP/vnhO8UEW6PaXAkKe2vQ+SWACxxA==" crossorigin="anonymous" referrerpolicy="no-referrer" />
    <link rel="stylesheet" type="text/css" href="/content/styles.min.css?sha=C19CD55613F8A8210E05CBD8634AB3877810578E" />
    <link rel="stylesheet" type="text/css" href="/content/fa-6.0.0/css/all.min.css" />
    <link rel="alternate" type="application/rss+xml" href="https://www.altair.blog/feed.rss" title="RSS (všechny články)" />
    <link rel="alternate" type="application/rss+xml" href="https://www.altair.blog/feed-internal.rss" title="RSS (pouze místní články)" />
    <link rel="alternate" type="application/rss+xml" href="https://www.altair.blog/feed-external.rss" title="RSS (pouze odkazy)" />
    <link rel="shortcut icon" href="https://www.altair.blog/favicon.ico" />
    <link rel="icon" href="https://www.altair.blog/favicon.ico" />
    <meta name="twitter:card" content="summary_large_image" />
    <meta name="twitter:site" content="@ridercz" />
    <meta name="twitter:title" content="Mozilla Firefox: Promarněná šance k nápravě polovičaté podpory standardů" />
    <meta name="twitter:description" content="" />
    <meta name="twitter:image" content="https://www.altair.blog/content/images/preview-1200.jpg" />
    <meta property="article:published_time" content="2004-02-23T04:53:46+01:00" />
    <meta property="og:type" content="article" />
    <meta property="og:site_name" content="ALTAIR.blog" />
    <meta name="author" content="Michal Altair Valášek" />
    <meta name="title" property="og:title" content="Mozilla Firefox: Promarněná šance k nápravě polovičaté podpory standardů" />
    <meta name="description" property="og:description" content="" />
    <meta name="image" property="og:image" content="https://www.altair.blog/content/images/preview-1200.jpg" />
    <meta property="og:locale" content="cs_CZ" />
    <meta property="og:url" content="https://www.altair.blog/2004/02/mozilla-firefox-promarnena-sance-k-naprave-polovicate-podpory-standardu" />
    <script>
      (function(f, a, t, h, o, m){
        a[h]=a[h]||function(){
          (a[h].q=a[h].q||[]).push(arguments)
        };
        o=f.createElement('script'),
        m=f.getElementsByTagName('script')[0];
        o.async=1; o.src=t; o.id='fathom-script';
        m.parentNode.insertBefore(o,m)
      })(document, window, '//stats.altair.blog/tracker.js', 'fathom');
      fathom('set', 'siteId', 'OBOTR');
      fathom('trackPageview');
    </script>
    <script src="/content/scripts/autocorrect.js?sha=3D24FB150C3151FFF3B9BFCA112E1A8B2F32B377" defer="defer" onload="typo.runAutoCorrector({number: false})">//</script>
    <meta name="robots" content="index, follow" />
    <link rel="stylesheet" href="https://cdnjs.cloudflare.com/ajax/libs/highlight.js/11.4.0/styles/default.min.css" integrity="sha512-hasIneQUHlh06VNBe7f6ZcHmeRTLIaQWFd43YriJ0UND19bvYRauxthDg8E4eVNPm9bRUhr5JGeqH7FRFXQu5g==" crossorigin="anonymous" referrerpolicy="no-referrer" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="max-height:100px;max-width:80%" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-fw fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-fw fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-fw fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-fw fa-list-alt"> </i>
          </a>
        </li>
        <li>
          <a href="/search" title="Vyhledávání">
            <i class="fal fa-fw fa-search"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-fw fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-fw fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-fw fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-fw fa-question"> </i>
          </a>
        </li>
      </ul>
    </nav>
    <main>
      <h1>Mozilla Firefox: Promarněná šance k nápravě polovičaté podpory standardů</h1>
      <aside class="article-info">
        <ul class="categories">
          <li>
            <a href="/categories/kone" title="Rubrika">
              <i class="fal fa-tag"> </i>Koně</a>
          </li>
        </ul>
        <div title="Autor">
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div title="Datum vydání">
          <time datetime="2004-02-23T04:53:46+01:00">23. února 2004 <i class="fal fa-calendar-alt">​</i></time>
        </div>
      </aside>
      <section class="article-text">
        <p>Mnoho stránek již bylo popsáno úvahami o užitečnosti podpory webových standardů a o přístupnosti a snadné použitelnosti webů. Často z nich Microsoft se svým Internet Explorerem vychází co ten zlý tyran, pro jehož uživatele je vysvobozením z čirého světla open source pocházející Mozilla. Ve skutečnosti je to i ve své nejnovější verzi právě Mozilla, kdo minimálně na platformě Windows nabízí podporu standardů méně než polovičatou.</p>
<p>Předpokládám, že po přečtení titulku a abstraktu si nezanedbatelná část mých věrných čtenářů vyhrnula virtuální rukávy, hotova smést mne smrští argumentů, hojně doprovázených linky na stránky W3C.</p>
<p>Vážení čtenáři, neodjišťujte revolverů svých, nebudu mluvit o podpoře HTML, DHTML, XHTML, CSS ani jiných webových standardů. Chystám se totiž mluvit u uživatelském rozhraní, nebo chcete-li <acronym title="Graphical User Interface">GUI.</acronym></p>
<h2 id="nakazlive-skiny">Nakažlivé skiny</h2>
<p>Poslední dobou se mezi aplikacemi (alespoň pro Windows) začíná šířit možná ne zhoubná, ale o to více obtěžující nemoc: skinování. Zhusta můžete svou oblíbenou aplikaci proměnit v retro televizor, slunečnici nebo rozšlápnutou žábu - dle osobních preferencí a úchylek.</p>
<p>Zbaveni jha čtverhranných dialogových oken jste vtaženi do fascinujícího světa objevů a dobrodružství. Rozsáhlejší aplikace, zvláště pak v kombinaci s nějakým dostatečně kreativním skinem dokáží uživateli připravit celé hodiny zábavy. Je tohlencto <em>oné</em> funkční ovládací prvek nebo toliko výplod horečnaté představivosti grafika, sloužící ke zkrášlení pracovní plochy uživatele?</p>
<p>Obzvláště zábavné pocity budí podobné aplikace v jenom mém známém, který nosí brýle s asi jedenácti dioptriemi. Má svá Windows nastavena na zobrazování velkých ikon a fontů. Jeho výkřiky nadšení a obdivu autorů předmětných aplikací se za vlahých večerů nesou na kilometry daleko.</p>
<p>Nicméně, zanechme ironie.</p>
<p>Před deseti lety jsem pracoval v prostředí MS-DOSu. Používal jsem zejména DOS Navigator (něco jako Norton/Volkov Commander, ale podstatně schopnější), Text602 a Borland Pascal. Každý z těchto programů měl svoji logiku ovládání, svůj vlastní vzhled, klávesové zkratky... Jednou z hlavních výhod Windows proti MS-DOSu bylo to, že všechny aplikace vypadají stejně a ovládají se podobně. Se stejných kořenů vyrůstají i úspěchy Microsoft Office.</p>
<p>Existují doporučení, jak má vypadat uživatelské rozhraní aplikace pod Windows. Existují knihovny standardních ovládacích prvků, které lze k tomuto účelu snadno použít. Bohužel ale existují i programátoři, kteří jimi pohrdli a vydali se vlastní cestou.</p>
<p>Pokud má paměť sahá, první zásadně rozšířenou aplikací, která takto znásilnila Windows, bylo ICQ. Pak už to následovalo v rychlém sledu a skončilo o Mozilly, jejíž vývojáři - patrně z nedostatku lepší zábavy - přepsali <em>úplně všechny</em> standardní ovládací prvky Windows.</p>
<p>Myslím si, že schopnost skinování, tedy změny vzhledu, by měla zůstat vyhrazena window manageru, potažmo pak v případě Windows operačnímu systému. Všechny ostatní aplikace by měly tento vzhled akceptovat a přizpůsobit se mu.</p>
<h2 id="vesela-je-teorie-smutne-sedava-realita">Veselá je teorie, smutně šedavá realita</h2>
<p>Pohleďte nicméně na dva následující obrázky. První zdařile vypodobňuje standardní ovládací prvek ListView v provedení odpovídajícím mému systémovému stylu:</p>
<p><img src="https://www.cdn.altairis.cz/Blog/lvw_system.gif" alt="Systémový ListView" /></p>
<p>Druhý obrázek ukazuje obdobný ovládací prvek v podání <a href="http://www.mozilla.org/">Mozilly Firefox 0.8</a>:</p>
<p><img src="https://www.cdn.altairis.cz/Blog/lvw_firefox.gif" alt="ListView v Mozille Firefox" /></p>
<p>Ponechme stranou drobné vzhledové chyby scrollbaru spočívající v nedorozumění se Mozilly s mým systémovým skinem. Systémový ListView umožňuje spoustu zajímavých věcí. Například dvojklikem na rozdělovač jednotlivých sloupců mohu šířku toho <em>vlevo</em> automaticky nastavit tak, aby odpovídala obsahu. Klávesovou zkratkou Ctrl-Num+ pak mohu totéž udělat pro všechny sloupce. Obě tyto funkce bych v Mozille hledal marně. Sloupečky lze rozšiřovat toliko manuálně, poslední z nich pak pro jistotu nijak.</p>
<p>Standardní dialogová okna Windows pro zobrazení vlastností - properties -mají ve spodní části tlačítka OK a Cancel (případně Apply) v uvedeném pořadí. Zobrazíte-li si ovšem například vlastnosti stránky v Mozille, najdete na místě předpokládaného zavíracího tlačítka vyvolání nápovědy.</p>
<p>Všechno jsou to drobnosti: podivné ikonky, v drobnostech jiné ovládání panelů nástrojů... Můžeme se přít o tom, zda logika představená Mozillou je lepší či horší, ale to je bezpředmětné. Je jiná. A to samo o sobě stačí ke zmatení uživatele, který prostě čeká něco a dostane něco jiného.</p>
<p>Rozmach skinování podle mého názoru úzce souvisí s masovým rozšířením uživatelů. Ubývá těch, pro které je počítač pracovním nástrojem, u kterého vyžadují pokud možno efektivitu. Naopak přibývají lidé, kterým na efektivitě práce s počítačem příliš nesejde, protože po něm chtějí, aby je bavil.</p>
<p>Podobnými nestandardnostmi jsou pak biti hlavně zkušení uživatelé, kteří už znají všechny triky, Windows ovládají převážně klávesnicí a pracují víceméně poslepu. Průměrný uživatel patrně vůbec netuší o existenci klávesové zkratky Ctrl-Num+, takže její ztráty neželí.</p>
<p>Ironické ovšem je, že napsat nestandardně se chovající aplikaci je podstatně náročnější, než držet se běžných postupů. Často se lze setkat s aplikacemi, které mají vyšperkované uživatelské rozhraní, ale obsahují - patrně z nedostatku času či zkušenosti - zásadní chyby funkčnosti.</p>
<h2 id="mytus-platformni-nezavislosti">Mýtus platformní nezávislosti</h2>
<p>Častým argumentem zastánců nestandardního uživatelského rozhraní je platformní nezávislost. Taková Mozilla vypadá (prý, nezkoušel jsem to) stejně na Windows, Linuxu, MacOS...</p>
<p>Osobně se mi při vyslechnutí pojmů typu &quot;platformní nezávislost&quot; či &quot;multiplatformní&quot; dělá pěna u úst. Platformní nezávislost je totiž taková softwarová varianta na téma &quot;one size fits all&quot;. Znamená, že daná aplikace pořádně nefunguje nikde, což nade vší pochybnost prokázala kdysi opěvovaná Java.</p>
<p>V případě uživatelského rozhraní situace není tak horká: většina chyb je hned vidět, což vede programátory k pečlivosti. Nicméně stejné uživatelské rozhraní na více systémech nepředstavuje přílišnou *skutečnou *výhodu.</p>
<p>Pravda, existují uživatelé, kteří střídají více operačních systémů a provozují v nich tutéž aplikaci. Ovšem existuje podstatně víc uživatelů, kteří mají jeden operační systém a v něm více aplikací. A pokud by každá z nich byla svou logikou ovládání originálem (byť multiplatformním), rychlosti práce na daném počítači by to příliš neprospělo.</p>
<p>Ostatně i přínos pro uživatele více operačních systémů je poněkud sporný: většinou přece nepoužívají jenom jednu aplikaci, takže zde stejně odlišnosti jsou.</p>
<h2 id="zaverem">Závěrem</h2>
<p>Tenhle článek nemá být v žádném případě filipikou proti Mozille. Použil jsem tento program jenom jako jeden z nejviditelnějších příkladů. Musím říct, že s jistým smutkem, protože technologicky považuji Mozillu za podstatně vyspělejší browser, než Internet Explorer. A je to právě pochybné ovládání, na které si nehodlám zvykat, které mi brání v tom, abych ji začal používat.</p>
<p>Nejnovější verze, Mozilla Firefox, se tvářila ze začátku slibně - hlavní okno už nevypadá jako UFO z jiného světa, ale jako běžná aplikace. Zaradoval jsem se, leč nadšení mne přešlo poté, co jsem se jal Firefox blíže zkoumat - vnitřnosti jsou pořád ta stará špatná ještěrka.</p>
<p>Celou dobu mluvím pouze o systému Windows. Důvod je zcela prozaický: tento systém už nějaký pátek využívám, napsal jsem pro něj mnoho desítek aplikací se stovkami dialogových oken a vím jak jeho uživatelské rozhraní funguje. Předpokládám - nebo lépe řečeno v zájmu jejich uživatelů v to doufám - že i ostatní operační systémy mají nějaké ustálené konvence týkající se vytváření GUI aplikací.</p>
<p>Neříkám, že by všechny aplikace měly vypadat jako Windows. Říkám, že by všechny aplikace měly ctít systém, pod kterým běží.</p>
<p>Internet je plný článků o přístupnosti webů. A začínají se objevovat výsledky v podobě příjemných a přehledných stránek. V případě aplikací se mi zdá, že jde vývoj trochu opačným směrem a rád bych přiměl vývojáře, kteří budou číst můj článek, aby se zamysleli nad implementací předvídatelného rozhraní i do aplikací newebových.</p>

      </section>
      <section class="issues">
        <header>
          <i class="fab fa-github">​</i> Je v článku něco špatně? Chcete něco doplnit?</header>
        <p>Komentáře zde nenajdete, ale pokud je v článku chyba nebo k němu chcete něco věcného doplnit, můžete na GitHubu <a href="https://github.com/ridercz/Blog/issues/new?title=Mozilla+Firefox%3a+Promarn%c4%9bn%c3%a1+%c5%a1ance+k+n%c3%a1prav%c4%9b+polovi%c4%8dat%c3%a9+podpory+standard%c5%af&amp;body=https://www.altair.blog/2004/02/mozilla-firefox-promarnena-sance-k-naprave-polovicate-podpory-standardu">otevřít nový issue</a> nebo <a href="https://github.com/ridercz/Blog/edit/master/source/2004/02/mozilla-firefox-promarnena-sance-k-naprave-polovicate-podpory-standardu.md">navrhnout změnu v textu</a> a poslat mi pull request.</p>
        <p>Tamtéž také najdete <a href="https://github.com/ridercz/Blog/commits/master/source/2004/02/mozilla-firefox-promarnena-sance-k-naprave-polovicate-podpory-standardu.md">historii všech verzí článku</a>, pokud v něm byly provedeny nějaké změny či úpravy.</p>
      </section>
      <section class="sharing">
        <span>Pošli to dál:</span>
        <ul>
          <li>
            <a href="https://twitter.com/intent/tweet?text=https://www.altair.blog/2004/02/mozilla-firefox-promarnena-sance-k-naprave-polovicate-podpory-standardu">
              <i class="fab fa-twitter">​</i>
            </a>
          </li>
          <li>
            <a href="https://www.facebook.com/sharer.php?u=https://www.altair.blog/2004/02/mozilla-firefox-promarnena-sance-k-naprave-polovicate-podpory-standardu">
              <i class="fab fa-facebook-f">​</i>
            </a>
          </li>
        </ul>
      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2023</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <i class="fal fa-rss">​</i> RSS: <a href="/feed.rss">všechno</a> | <a href="/feed-internal.rss">místní</a> | <a href="/feed-external.rss">odkazy</a></li>
      </ul>
    </footer>
    <script src="https://cdnjs.cloudflare.com/ajax/libs/highlight.js/11.4.0/highlight.min.js" integrity="sha512-IaaKO80nPNs5j+VLxd42eK/7sYuXQmr+fyywCNA0e+C6gtQnuCXNtORe9xR4LqGPz5U9VpH+ff41wKs/ZmC3iA==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/arduino.min.js" integrity="sha512-bOF+tbLNVPwsmPKbwZAJT2KD7J2soKGicZMV+iFZVyqD7qgZtpWOiY9+EmB+HyPgTP3Kah7K0aQVtX6mVK3sBg==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/bash.min.js" integrity="sha512-yyMT1pQvQ9ZFAB8j/dUWeEjWTEQZBmV9pitXN7fmJYbqsoizQ0kVw8wONhrwBHE0Z/S8tKQyRcvbW4pG4m5cIw==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/c.min.js" integrity="sha512-lzcjwENIEpri/9RQiWGJLxGxZ21Pr1qWvzEIpEa4yxPTSEderzTew+5Ff5XBbTC3OuLrb4P0qSwISoq1E/ddLg==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/csharp.min.js" integrity="sha512-2S5x4UDJdymqDOBGIz88WSMwb/HC27t9gZyAus7RyUA2n3YXVJlYUrX606FkkU5+XrE+i12FNOhczUpPEh2XiQ==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/css.min.js" integrity="sha512-2EZCMzH/v5Q+9kXnio4UlG/iGM7Iy16NPjb4fFmtu501/gdvebqlP3sa2VvJsxnTJVWlFX8EN+BHxG4efqELWw==" crossorigin="anonymous" referrerpolicy="no-referrer">//</script>¨
              <script src="https://cdnjs.cloudflare.com/ajax/libs/highlight.js/11.4.0/languages/dos.min.js" integrity="sha512-4QYHD9PAHudNw8hYXd79O8t7BrFe2kl19eYIPAwdCxiJ7bYxERRpvS2VbFixd+kfLqVzUH9m1LBnmZlUf3VuAA==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/gcode.min.js" integrity="sha512-BIiAVlWdHwCcZSixwJwhoUJSVGaNtPXCDzcyR5AVlyzXS9FDies/go5012bSdZr15eCTZG4G42GqMSkIhKpSoQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/javascript.min.js" integrity="sha512-Z5vOg00atIeZ04QhYxz3iRlFnU5qnrB0eYbBDmXMhHqJYx4dc6n1KY5qzh3fEfrFzaR05D34mOin6ObjPjuWdA==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/json.min.js" integrity="sha512-WRejcYn/ITFLjqnYYgF3Es2b2dc3GnVc70wF3nO/G6uQtsN/LhxSlZp5y7E9JP3gqQ5gY/TPg9QdOlB3SY+ucQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/markdown.min.js" integrity="sha512-8YFObAd0dPoua15RGQBCDtnXMA4zJnAxaL4QSjgLLEKmJ1A2Aar7M1gamz2512/mKzx1ut96KNV7ggEV8WvRxg==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/openscad.min.js" integrity="sha512-r7SipMjtLS3BxLiHtjRORcw8/sJDk6Ums0BwzuEMQoWe4hSKYQs3Zk2qClX3AwVw9lrTFIu3rTVcGgODqwBMww==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/scss.min.js" integrity="sha512-0U8Ud0Dh6EsQR0cokSx1hPYzG3i8AnfYEaDXNGi5rSsVJMdAaas/gif/b/8JrGsuuC7xl7dfBGHFgZrhWb39Bg==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/sql.min.js" integrity="sha512-LxrbI3MKe/9KnjAs8zlLrZFRpp2J+jp0pML7zd6OAo/LHH8CEKM2Ef/jTfSX1gm8Auex3J5Jdj0rMkYejmMVMQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/xml.min.js" integrity="sha512-2EQPABfCqv0Tr9AxzXh2U9DrbRre5g5H/BL7j/hGbES3mRjQ44bBks0I+2EoPbA4YzWHQ8BsVHNTaHr7t5RHKw==" crossorigin="anonymous" referrerpolicy="no-referrer">//</script><script>
                  hljs.initHighlightingOnLoad();
              </script></body>
</html>