<!DOCTYPE html>
<html>
  <head>
    <meta charset="utf-8" />
    <title>Softwarové patenty: nemám je rád, ale chápu je | ALTAIR.blog</title>
    <meta name="viewport" content="width=device-width,minimum-scale=1,initial-scale=1" />
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="canonical" href="https://www.altair.blog/2005/01/softwarove-patenty-nemam-je-rad-ale-chapu-je" />
    <link rel="stylesheet" href="https://cdnjs.cloudflare.com/ajax/libs/firacode/6.2.0/fira_code.min.css" integrity="sha512-MbysAYimH1hH2xYzkkMHB6MqxBqfP0megxsCLknbYqHVwXTCg9IqHbk+ZP/vnhO8UEW6PaXAkKe2vQ+SWACxxA==" crossorigin="anonymous" referrerpolicy="no-referrer" />
    <link rel="stylesheet" type="text/css" href="/content/styles.min.css?sha=91D6BA748236CD1ED74480D626BE188ECC76A47B" />
    <link rel="stylesheet" type="text/css" href="/content/fa-6.5.1/css/all.min.css" />
    <link rel="alternate" type="application/rss+xml" href="https://www.altair.blog/feed.rss" title="RSS (všechny články)" />
    <link rel="alternate" type="application/rss+xml" href="https://www.altair.blog/feed-internal.rss" title="RSS (pouze místní články)" />
    <link rel="alternate" type="application/rss+xml" href="https://www.altair.blog/feed-external.rss" title="RSS (pouze odkazy)" />
    <link rel="shortcut icon" href="https://www.altair.blog/favicon.ico" />
    <link rel="icon" href="https://www.altair.blog/favicon.ico" />
    <meta name="twitter:card" content="summary_large_image" />
    <meta name="twitter:site" content="@ridercz" />
    <meta name="twitter:title" content="Softwarové patenty: nemám je rád, ale chápu je" />
    <meta name="twitter:description" content="Mnoho témat obyvatele Internetu rozděluje. Boj proti softwarovým patentům je zdá se spojil. Vědí ale, proti čemu vlastně bojují?" />
    <meta name="twitter:image" content="https://www.altair.blog/content/images/preview-1200.jpg" />
    <meta property="article:published_time" content="2005-01-27T04:25:55.61+01:00" />
    <meta property="og:type" content="article" />
    <meta property="og:site_name" content="ALTAIR.blog" />
    <meta name="author" content="Michal Altair Valášek" />
    <meta name="title" property="og:title" content="Softwarové patenty: nemám je rád, ale chápu je" />
    <meta name="description" property="og:description" content="Mnoho témat obyvatele Internetu rozděluje. Boj proti softwarovým patentům je zdá se spojil. Vědí ale, proti čemu vlastně bojují?" />
    <meta name="image" property="og:image" content="https://www.altair.blog/content/images/preview-1200.jpg" />
    <meta property="og:locale" content="cs_CZ" />
    <meta property="og:url" content="https://www.altair.blog/2005/01/softwarove-patenty-nemam-je-rad-ale-chapu-je" />
    <script>
      (function(f, a, t, h, o, m){
        a[h]=a[h]||function(){
          (a[h].q=a[h].q||[]).push(arguments)
        };
        o=f.createElement('script'),
        m=f.getElementsByTagName('script')[0];
        o.async=1; o.src=t; o.id='fathom-script';
        m.parentNode.insertBefore(o,m)
      })(document, window, '//stats.altair.blog/tracker.js', 'fathom');
      fathom('set', 'siteId', 'OBOTR');
      fathom('trackPageview');
    </script>
    <script src="/content/scripts/autocorrect.js?sha=3D24FB150C3151FFF3B9BFCA112E1A8B2F32B377" defer="defer" onload="typo.runAutoCorrector({number: false})">//</script>
    <meta name="robots" content="index, follow" />
    <link rel="stylesheet" href="https://cdnjs.cloudflare.com/ajax/libs/highlight.js/11.4.0/styles/default.min.css" integrity="sha512-hasIneQUHlh06VNBe7f6ZcHmeRTLIaQWFd43YriJ0UND19bvYRauxthDg8E4eVNPm9bRUhr5JGeqH7FRFXQu5g==" crossorigin="anonymous" referrerpolicy="no-referrer" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="max-height:100px;max-width:80%" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-fw fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-fw fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-fw fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-fw fa-list-alt"> </i>
          </a>
        </li>
        <li>
          <a href="/search" title="Vyhledávání">
            <i class="fal fa-fw fa-search"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-fw fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-fw fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-fw fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-fw fa-question"> </i>
          </a>
        </li>
      </ul>
    </nav>
    <main>
      <h1>Softwarové patenty: nemám je rád, ale chápu je</h1>
      <aside class="article-info">
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
        <div title="Autor">
          <a href="https://www.rider.cz/">Michal Altair Valášek </a>
          <i class="fal fa-fw fa-user">​</i>
        </div>
        <div title="Datum vydání">
          <time datetime="2005-01-27T04:25:55.61+01:00">27. ledna 2005 <i class="fal fa-fw fa-calendar-lines">​</i></time>
        </div>
      </aside>
      <section class="article-text">
        <p>Mnoho témat obyvatele Internetu rozděluje. Naproti tomu názor na softwarové patenty zní napříč všemi sítěmi silným chórem: proti! Nicméně vypadá to, že velká část lidí vlbec neví proti čemu že to vlastně bojuje a proč. V současné situaci je můj názor shodný s většinou: jsem proti. Nicméně situace není tak jednoduchá, jak vypadá na první pohled.</p>
<p>Mým výchozím principem je svoboda šíření informací. Tedy přesněji: jsem přesvědčen, že autor je jediný, kdo má právo rozhodovat o tom, jakým způsobem bude s jeho dílem nakládáno. Za stejně nebezpečnou v tomto ohledu považuji cenzuru i ignorování autorských práv ve jménu svobody.</p>
<h2 id="autorske-pravo">Autorské právo</h2>
<p>Velmi důležitým nástrojem v tomto směru je autorské právo, někdy (v evropském kontextu) nesprávně nazývané copyright. V ČR je kodifikováno především zákonem 121/2000 o právu autorském (podrobnější informace jsou ve <a href="/entry/article-20031010.aspx">starším spotu zde</a>).</p>
<p>Je důležité si uvědomit, že autorské právo nechrání <em>ideu</em>, ale <em>implementaci</em>. Jinými slovy: pokud já napíšu nějaký program a někdo napíše úplně totéž, jenom v jiném programovacím jazyce (například), z hlediska autorského práva je vše v pořádku.</p>
<p>Nicméně velká část lidské činnosti je založena právě na prodeji myšlenek. Proto vzniklo</p>
<h2 id="patentove-pravo">Patentové právo</h2>
<p>Patentové právo je, zjednodušeně řečeno, obdobou autorského, leč hlavní rozdíl je v tom, že patent chrání samu myšlenku, a to bez ohledu na způsob, jakým je implementována.</p>
<p>&quot;Fyzické&quot; patenty zažily svůj rozkvět v době průmyslové revoluce. Velká část dnešních korporací vznikla tak, že nějaký řemeslník ve své dílničce dostal <em>ten správný nápad</em>. To, že si ho nechal patentovat, mu zajistilo, že mu ho nevyfoukne konkurence. Měl kontrolu nad tím, komu dovolí svůj obje využívat.</p>
<h2 id="proc-jsem-pro">Proč jsem pro</h2>
<p>Osobně nemám žádný morální problém s tím, že by někdo měl být odměněn za dobrý nápad. Ačkoliv je řada patentů z dnešního pohledu triviální, ve své době znamelaly zásadní revoluci.</p>
<p>Pěkným příkladem může být použití zdrhovadel (zipů) nebo druků na oblečení (druhé jsou známější pod názvem <em>patentky</em> - tedy <em>patentní zapínání</em> - jistě ne náhodou). Ve své době znamenaly technologickou revoluci a umožnily řadu do té doby nevídaných módních kreací.</p>
<p>Ve své době byla možnost objev si patentovat jedním z hnacích motorů pokroku. K mnoha objevům vede cesta trnitá a nákladná. Jenom málokomu by se vyplatilo ji projít, pokud by se na konci dočkal jenom tichého &quot;díky&quot; od konkurence, která by jeho nápad zadarmo přejala.</p>
<p>Mezi patenty &quot;fyzickými&quot; a softwarovými nevidím v tomto ohledu principiálního rozdílu. Nevidím jediný důvod, proč by měl být dělán rozdíl mezi ochranou dobrého nápadu v oboru zámečnictví nebo programování. Vysmívané patenty na &quot;triviality&quot; typu ikonkový panel nástrojů (toolbar) nebo ukazatel průběhu (progress bar) ve skutečnosti moc k smíchu nejsou. Operační systémy si bez nich vystačily po desítky let - a právě jejich příchod se významně podepsal na tom, že počítače opustily klimatizované sály výpočetních středisek.</p>
<p>Pokud zůstanu čistě u uživatelského rozhraní: dnes je to právě GUI, co prodává - ve všech směrech. Technické parametry mobilních telefonů, DVD přehrávačů, počítačových programů či televizorů jsou obvykle prakticky stejné. To co rozhoduje o úspěchu je uživatelské rozhraní. Mimo jiné i proto, že ta technická úroveň i těch nejhorších je zpravidla pro praktické použití většinou uživatelů dost dobrá).</p>
<p>Celým srdcem chápu boj takového Microsoftu et al za SW patenty. Taky by mne naštvalo, pokud bych pracně vytvořil nějakou funkci a někdo jiný ji do puntíku zkopíroval a kazil mi kšefty. Existuje poměrně dost open source programů, které otrocky kopírují totéž od Microsoftu s odlišnostmi v mezích statistické chyby.</p>
<p>Ve stručnosti, jsem přesvědčen, že patenty - ať už softwarové nebo klasické - jsou jenom jinou implementací mnou požadované svobody autora omezit zacházení se svým intelektuálním vlastnictvím dle své libovůle.</p>
<h2 id="proc-jsem-proti">Proč jsem proti</h2>
<p>Důvody, proč jsem ve výsledku <em>proti</em> softwarovým patentům, nejsou ideologické, ale veskrze praktické. Zavedení a důsledná implementace softwarových patentů by uvedlo softwarový průmysl do zmatku.</p>
<ol>
<li>Jde o změnu pravidel uprostřed hry.</li>
<li>Patenty mají rozumný efekt pouze v případě, že jich je rozumně obsáhnutelné množství.</li>
<li>Patenty mají rozumný efekt pouze v případě, že je rozumně obsáhnutelné množství těch, kdo je vytvářejí a užívají.</li>
</ol>
<p>V případě softwarových patentů hlavní zmatek vyplývá z bodů 2 a 3 výše. Shora popsaný princip patentování je perfektně účinný, pokud se danou činností zabývá pět lidí, kteří se navzájem znají.</p>
<p>Takže v zásadě vědí kde jsou mantinely a mohou se uvnitř nich pohybovat.</p>
<p>V případě současného vývoje software je tomu naopak: producentů a tedy potenciálních autorů i uživatelů SW patentů je prostě příliš mnoho. Je velmi pravděpodobné, že na témže &quot;objevu&quot; pracuje velké množství lidí, aniž by o sobě věděli. A partie je rozdaná tak, že není v silách téměř nikoho zjistit, kde jsou ty mantinely.</p>
<p>Patentové právo může docela dobře fungovat v situaci omezené dostupnosti výrobních prostředků. Ale v situaci podobné anarchii se stává nikoliv hnací silou, ale zoufalou brzdou pokroku, protože uvrhne celé odvětví do nejistoty.</p>
<hr />
<p>Tento článek vznikl proto, že lidé si často neuvědomují souvislosti.</p>
<p>Pokud chce někdo podporovat &quot;free as in freedom&quot; v oblasti šíření informací, zdrojových kódů a čehokoliv jiného, měl by se IMHO především zaměřit na to, aby se takové jednání vyplácelo.</p>
<p>Z proklamací některých &quot;svobodných&quot; bojovníků proti softwarovým patentům, kteří šmahem přiberou všechno včetně autorských práv a všeho podobného, totiž cítím ohrožení skutečné svobody stejně jako z pochybných spolků typu OSA. Pokud totiž způsobíme, že dílo bude &quot;svobodné&quot; tím, že jeho autorovi sebereme možnost jakkoliv ho ochránit, jedná se v konečném důsledku o absolutní nesvobodu.</p>
<p>Ačkoliv se mnohé důsledky implementace autorského a patentového práva na hony vzdalují jejich původnímu smyslu, je potřeba si dávat pozor, abychom s vaničkou nevylili i dítě.</p>
<p>Cesta do pekel je dlážděna dobrými úmysly. A otroctví až příliš mnoha lidí začalo voláním <em>liberté égalité fraternité</em>.</p>

      </section>
      <section class="issues">
        <header>
          <i class="fab fa-github">​</i> Je v článku něco špatně? Chcete něco doplnit?</header>
        <p>Komentáře zde nenajdete, ale pokud je v článku chyba nebo k němu chcete něco věcného doplnit, můžete na GitHubu <a href="https://github.com/ridercz/Blog/issues/new?title=Softwarov%c3%a9+patenty%3a+nem%c3%a1m+je+r%c3%a1d%2c+ale+ch%c3%a1pu+je&amp;body=https://www.altair.blog/2005/01/softwarove-patenty-nemam-je-rad-ale-chapu-je">otevřít nový issue</a> nebo <a href="https://github.com/ridercz/Blog/edit/master/source/2005/01/softwarove-patenty-nemam-je-rad-ale-chapu-je.md">navrhnout změnu v textu</a> a poslat mi pull request.</p>
        <p>Tamtéž také najdete <a href="https://github.com/ridercz/Blog/commits/master/source/2005/01/softwarove-patenty-nemam-je-rad-ale-chapu-je.md">historii všech verzí článku</a>, pokud v něm byly provedeny nějaké změny či úpravy.</p>
      </section>
      <section class="sharing">
        <span>Pošli to dál:</span>
        <ul>
          <li>
            <a href="https://twitter.com/intent/tweet?text=https://www.altair.blog/2005/01/softwarove-patenty-nemam-je-rad-ale-chapu-je">
              <i class="fab fa-x-twitter">​</i>
            </a>
          </li>
          <li>
            <a href="https://www.facebook.com/sharer.php?u=https://www.altair.blog/2005/01/softwarove-patenty-nemam-je-rad-ale-chapu-je">
              <i class="fab fa-facebook-f">​</i>
            </a>
          </li>
        </ul>
      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2024</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <i class="fal fa-rss">​</i> RSS: <a href="/feed.rss">všechno</a> | <a href="/feed-internal.rss">místní</a> | <a href="/feed-external.rss">odkazy</a></li>
      </ul>
    </footer>
    <script src="https://cdnjs.cloudflare.com/ajax/libs/highlight.js/11.4.0/highlight.min.js" integrity="sha512-IaaKO80nPNs5j+VLxd42eK/7sYuXQmr+fyywCNA0e+C6gtQnuCXNtORe9xR4LqGPz5U9VpH+ff41wKs/ZmC3iA==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/arduino.min.js" integrity="sha512-bOF+tbLNVPwsmPKbwZAJT2KD7J2soKGicZMV+iFZVyqD7qgZtpWOiY9+EmB+HyPgTP3Kah7K0aQVtX6mVK3sBg==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/bash.min.js" integrity="sha512-yyMT1pQvQ9ZFAB8j/dUWeEjWTEQZBmV9pitXN7fmJYbqsoizQ0kVw8wONhrwBHE0Z/S8tKQyRcvbW4pG4m5cIw==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/c.min.js" integrity="sha512-lzcjwENIEpri/9RQiWGJLxGxZ21Pr1qWvzEIpEa4yxPTSEderzTew+5Ff5XBbTC3OuLrb4P0qSwISoq1E/ddLg==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/csharp.min.js" integrity="sha512-2S5x4UDJdymqDOBGIz88WSMwb/HC27t9gZyAus7RyUA2n3YXVJlYUrX606FkkU5+XrE+i12FNOhczUpPEh2XiQ==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/css.min.js" integrity="sha512-2EZCMzH/v5Q+9kXnio4UlG/iGM7Iy16NPjb4fFmtu501/gdvebqlP3sa2VvJsxnTJVWlFX8EN+BHxG4efqELWw==" crossorigin="anonymous" referrerpolicy="no-referrer">//</script>¨
              <script src="https://cdnjs.cloudflare.com/ajax/libs/highlight.js/11.4.0/languages/dos.min.js" integrity="sha512-4QYHD9PAHudNw8hYXd79O8t7BrFe2kl19eYIPAwdCxiJ7bYxERRpvS2VbFixd+kfLqVzUH9m1LBnmZlUf3VuAA==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/gcode.min.js" integrity="sha512-BIiAVlWdHwCcZSixwJwhoUJSVGaNtPXCDzcyR5AVlyzXS9FDies/go5012bSdZr15eCTZG4G42GqMSkIhKpSoQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/javascript.min.js" integrity="sha512-Z5vOg00atIeZ04QhYxz3iRlFnU5qnrB0eYbBDmXMhHqJYx4dc6n1KY5qzh3fEfrFzaR05D34mOin6ObjPjuWdA==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/json.min.js" integrity="sha512-WRejcYn/ITFLjqnYYgF3Es2b2dc3GnVc70wF3nO/G6uQtsN/LhxSlZp5y7E9JP3gqQ5gY/TPg9QdOlB3SY+ucQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/markdown.min.js" integrity="sha512-8YFObAd0dPoua15RGQBCDtnXMA4zJnAxaL4QSjgLLEKmJ1A2Aar7M1gamz2512/mKzx1ut96KNV7ggEV8WvRxg==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/openscad.min.js" integrity="sha512-r7SipMjtLS3BxLiHtjRORcw8/sJDk6Ums0BwzuEMQoWe4hSKYQs3Zk2qClX3AwVw9lrTFIu3rTVcGgODqwBMww==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/scss.min.js" integrity="sha512-0U8Ud0Dh6EsQR0cokSx1hPYzG3i8AnfYEaDXNGi5rSsVJMdAaas/gif/b/8JrGsuuC7xl7dfBGHFgZrhWb39Bg==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/sql.min.js" integrity="sha512-LxrbI3MKe/9KnjAs8zlLrZFRpp2J+jp0pML7zd6OAo/LHH8CEKM2Ef/jTfSX1gm8Auex3J5Jdj0rMkYejmMVMQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/xml.min.js" integrity="sha512-2EQPABfCqv0Tr9AxzXh2U9DrbRre5g5H/BL7j/hGbES3mRjQ44bBks0I+2EoPbA4YzWHQ8BsVHNTaHr7t5RHKw==" crossorigin="anonymous" referrerpolicy="no-referrer">//</script><script>
                  hljs.initHighlightingOnLoad();
              </script></body>
</html>