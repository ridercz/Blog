<!DOCTYPE html>
<html>
  <head>
    <meta charset="utf-8" />
    <title>Operace Titanik aneb Skanzen na vodě | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Furríci a úchyláci pro velký úspěch znovu na vodě, tentokráte na Ohři" />
    <link rel="stylesheet" type="text/css" href="/content/styles.min.css?sha=31F03253F70DEF0FB17FA30FFC606D2585C99CB1" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>Operace Titanik aneb Skanzen na vodě</h1>
      <aside class="article-info">
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
        <div>
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div>
          <time datetime="2005-08-01T14:11:33.88+02:00" title="Datum vydání">1. srpna 2005 <i class="fal fa-calendar-alt">​</i></time>
        </div>
      </aside>
      <section class="article-text">
        <p>Jak moc pěkně napsaly České noviny, <a href="http://www.ceskenoviny.cz/domov/index_view.php?id=141180">Karlovarský kraj zasáhla dosud největší kalamita v jeho historii</a>. Letní vodácké výpravy našeho zvěřince se staly v určitých kruzích svého druhu legendou. Když se rozkřiklo, že se letos hodláme na vodu vydat opět, davy účastníků se rozrostly na pětadvacet lidí. Několik z nich samozřejmě odpadlo (jeden se dokonce zmrzačil, aby měl dobrou výmluvu), ale i tak nás jelo celkem asi dvacet.</p>
<p>Hvězdou letošní výpravy byla zvolená půjčovna. Firmě <a href="http://www.sweb.cz/lode.kops/">Miroslav Kopš</a> se pro příště zdaleka vyhneme. Zhýčkáni zkušenostmi z Vltavy jsme si s půjčením lodé velké starosti nedělali. Ovšem zatímco na Vltavě je Vyšším Brodem počínaje v každém druhém baráku půjčovna a firmy se předhánějí v nabídkách, na našem úseku Ohře je místní půjčovna jediná (shora uvedená), všechny ostatní jsou dost z ruky a účtují si nehorázné peníze za dopravu.</p>
<p>Zvolili jsme tedy tuto firmu v naději, že vše dopradne dobře. Dopadlo to zhruba následovně: Objednané barely jsme nedostali vůbec. Ačkoliv jsem se o jejich smyslu a počtu s majitelem půjčovny dohadoval při objednávce po telefonu dobře deset minut, když došlo na věc zapřel, že jsme je objednali. Naštěstí jsme měli několik motorizovaných účastníků výpravy, takže se bagáž převážela autem po souši.</p>
<p>Místo plastových lodí jsme dostali laminátové. Což je rozdíl, jehož význam je nepřímo úměrný zkušenostem účastníků výpravy. Zatímco plastová loď je prakticky nezničitelná, laminátku je možno přerazit vejpůl s vynaložením celkem malé snahy. Želbohu jsem nebyl u přebírání osobně přítomen, takže jsem na majitelovu argumentaci <em>&quot;že nám to říkal od začátku&quot;</em> nemohl reagovat odpovídajícím způsobem ihned, ale jenom po telefonu. Objednávali jsme lodě výslovně plastové (včetně zdůvodnění) a kdyby byť jenom naznačil, že nám hodlá přivézt laminátky, poslal bych ho do háje.</p>
<p>Perlou výpravy byl ovšem náš raft pro osm osob. Nejednalo se totiž o raft, alébrž o olbřímí vojenský ponton, vyřazený z vojenských zásob před možná dvaceti lety. Byl doplněn sadou apartních dřevěných pádel na hlubokou vodu (s úzkým, dlouhým listem), jedno každé starší než já. Vzhledem k průměrné výšce hladiny dvacet centimetrů se jako nejefektivnější ukázalo jejich použití na způsob bidel, k odrážení ode dna.</p>
<p>Zcela samostatnou kapitolou se ukázal být nožní měch  určený k nafukování předmětného plavidla. Již svým vzhledem budil jistou pozornost (sestával ze dřeva a voskovaného plátna a vypadal jako exponát technického muzea) a nedůvěru (kromě zmiňovaných komponent sestával také ze značného množství gaffy - stříbrné lepící pásky). Při prvním použití se ukázal být poněkud neefektivním, což se vysvětlilo v okamžiku, kdy jsme objevili, že je v něm asi deset centimetrů dlouhá díra.</p>
<p>Moje pracovní hypotéza je založena na skutečnosti, že předmětná firma provozuje i lodní bazar. Předpokládám, že půjčovnu má co přidruženou výrobu, ve které zužitkovává kusy jinak zcela neudatelné.</p>
<p>Nu což, i špatná zkušenost je zkušenost.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <a href="/feed.rss" rel="alternate">
            RSS feed <i class="fal fa-rss-square"> </i></a>
        </li>
      </ul>
    </footer>
  </body>
</html>