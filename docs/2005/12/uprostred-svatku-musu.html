<!DOCTYPE html>
<html>
  <head>
    <meta charset="utf-8" />
    <title>Uprostřed svátků musu | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Od doby, co jsem začal rozum brát, mám Vánoce spojené s tím, že se něco musí." />
    <link rel="stylesheet" type="text/css" href="/content/styles.min.css?sha=B6821C0583D8440A75575E6C465DC5975C8BB563" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="https://www.altair.blog/feed.rss" title="RSS (všechny články)" />
    <link rel="alternate" type="application/rss+xml" href="https://www.altair.blog/feed-internal.rss" title="RSS (pouze místní články)" />
    <link rel="alternate" type="application/rss+xml" href="https://www.altair.blog/feed-external.rss" title="RSS (pouze odkazy)" />
    <link rel="shortcut icon" href="https://www.altair.blog/favicon.ico" />
    <link rel="icon" href="https://www.altair.blog/favicon.ico" />
    <meta name="twitter:card" content="summary" />
    <meta name="twitter:site" content="@ridercz" />
    <meta name="twitter:title" content="Uprostřed svátků musu" />
    <meta name="twitter:description" content="Od doby, co jsem začal rozum brát, mám Vánoce spojené s tím, že se něco musí." />
    <meta name="twitter:image" content="https://www.altair.blog/content/images/preview-1200.jpg" />
    <meta property="og:type" content="article" />
    <meta property="og:site_name" content="ALTAIR.blog" />
    <meta property="og:title" content="Uprostřed svátků musu" />
    <meta property="og:description" content="Od doby, co jsem začal rozum brát, mám Vánoce spojené s tím, že se něco musí." />
    <meta property="og:image" content="https://www.altair.blog/content/images/preview-1200.jpg" />
    <meta property="og:image:height" content="1200" />
    <meta property="og:image:width" content="1200" />
    <meta property="og:locale" content="cs_CZ" />
    <meta name="robots" content="index, follow" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="/search" title="Vyhledávání">
            <i class="fal fa-search"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>Uprostřed svátků musu</h1>
      <aside class="article-info">
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
        <div>
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div>
          <time datetime="2005-12-29T03:23:34.23+01:00" title="Datum vydání">29. prosince 2005 <i class="fal fa-calendar-alt">​</i></time>
        </div>
      </aside>
      <section class="article-text">
        <p>Od doby, co jsem začal rozum brát, mám Vánoce spojené s tím, že se něco <em>musí</em>. Volno ze školy, vánoční dárky, to bylo fajn. Ale člověk <em>musí</em> jíst kapra s bramborovým salátem (ryby nesnáším), <em>musí</em> si uklidit pokoj a <em>musí</em> se účastnit společné večeře s příbuznými, ačkoliv jinak se rodina u stolu nesejde, jak je rok dlouhý. Protože jsou Vánoce, svátky klidu, míru a rozzářených dětských očí.</p>
<p>O dárcích raději nemluvě. Ty moje se nakonec staly v naší rodině zdrojem trvalého veselí. Obvykle jsem tak okolo dvacátého prosince nakoupil v namátkou vybraném obchodě něco laciného, co jsem hromadně rozdal všem, které jsem byl povinován obdarovat, bez ohledu na věk a pohlaví. S velkým úspěchem se setkaly zejména hřebínky – všiváčky (za 20 haléřů kus) nebo držáky na smetáky, ze kterých jsem prozíravě odstranil návod k použití, takže rodina na způsob zábavné hry hádala, k čemu že se ten podivný, nepříliš kvalitní plastový výlisek, vlastně má použít.</p>
<p>S přibývajícím věkem jsem stále nerudnější a slovo <em>musíš</em> na mne působí čím dál tím nepříjemněji. S dárky je to pořád stejně špatné, zejména pokud je <em>musím</em> vymyslet na konkrétní datum. Když vidím věc, která by mohla potěšit někoho na kom mi záleží, prostě ji koupím a předám ihned. Především pak proto, že kdybych si ji schoval „na potom“, jednak na ni zapomenu a druhak ji najdu až při stěhování o dva roky později.</p>
<p>Za obzvláště opovrženíhodný nemrav považuji bezhlavé rozesílání prefabrikovaných vánočních a novoročních přání. Zdůrazňuji „bezhlavé“ a „prefabrikovaných“. S radostí popřeji několika přátelům, s nimiž jsem v kontaktu a pro které dokážu vymyslet nějaké osobní přání. Ale nesnáším, když mi čtyřiadvacátého prosince telefon pípá SMSkami od lidí, kteří tupě rozeslali tentýž text na všechna čísla, co mají uložená v telefonu.</p>
<p>Nevěřím, že člověk se kterým jsem se viděl asi dvakrát pracovně opravdu prahne po tom, popřát mi do nového roku. Spíš má pocit, že přece <em>musí</em> rozeslat novoroční přání, protože se to přece na vánoce sluší.</p>
<p>Nakonec jsem si naprogramoval telefon tak, aby na všechny SMSky s určitými klíčovými slovy odpovídal prefabrikovanou SMSkou se žádostí odesílateli, aby mne vyřadil ze svých vánočně-novoročních spamovacích seznamů. Doufám, že se mi obsah i formu podařilo vyladit tak, že příjemce naštvala natolik, že si na ni vzpomene i za rok, až ho popadne podobná posedlost. <em>Musí.</em></p>

      </section>
      <section class="sharing">
        <span>Pošli to dál:</span>
        <ul>
          <li>
            <a href="https://twitter.com/intent/tweet?text=https://www.altair.blog/2005/12/uprostred-svatku-musu">
              <i class="fab fa-facebook-f">​</i>
            </a>
          </li>
          <li>
            <a href="https://www.facebook.com/sharer.php?u=https://www.altair.blog/2005/12/uprostred-svatku-musu">
              <i class="fab fa-twitter">​</i>
            </a>
          </li>
        </ul>
      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <i class="fal fa-rss">​</i> RSS: <a href="/feed.rss">všechno</a> | <a href="/feed-internal.rss">místní</a> | <a href="/feed-external.rss">odkazy</a></li>
      </ul>
    </footer>
  </body>
</html>