<!DOCTYPE html>
<html>
  <head>
    <meta charset="utf-8" />
    <title>"Nejhodnotnější profesionálové" Microsoftu - co se skrývá za zkratkou MVP | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Před několika lety se na různých českých webech bez velkého humbuku začalo objevovat poměrně ošklivé logo opatřené třemi písmeny - MVP. A před pár dny na Živě vyšel článek o &quot;nejhodnotnějších profesionálech&quot; - Microsoft MVPs. Diskuze pod článkem je očekávatelně hrozná a článek sám také není právě informačně hodnotný. Za tu poslední výtku nesu částečnou zodpovědnost - původně jsem byl totiž požádán já sám, abych o MVP programu něco napsal. To jsem odmítl s tím, že mi nepřísluší psát o MVP jako celku, mohu říct jenom svůj vlastní subjektivní názor. A to je právě účel tohoto článku." />
    <link rel="stylesheet" type="text/css" href="/content/styles.min.css?sha=138C4DB3727D348756D2D1C5E0CDCE3318398B5E" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>"Nejhodnotnější profesionálové" Microsoftu - co se skrývá za zkratkou MVP</h1>
      <aside class="article-info">
        <ul class="categories">
          <li>
            <a href="/categories/programovani" title="Rubrika">
              <i class="fal fa-tag"> </i>Programování</a>
          </li>
        </ul>
        <div>
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div>
          <time datetime="2006-02-24T03:09:14.687+01:00" title="Datum vydání">24. února 2006 <i class="fal fa-calendar-alt">​</i></time>
        </div>
      </aside>
      <section class="article-text">
        <p>Před několika lety se na různých českých webech bez velkého humbuku začalo objevovat poměrně ošklivé logo opatřené třemi písmeny - MVP. A před pár dny na Živě vyšel <a href="http://www.zive.cz/h/Uzivatel/AR.asp?ARI=128333">článek</a> o &quot;nejhodnotnějších profesionálech&quot; - Microsoft MVPs. Diskuze pod článkem je očekávatelně hrozná a článek sám také není právě informačně hodnotný. Za tu poslední výtku nesu částečnou zodpovědnost - původně jsem byl totiž požádán já sám, abych o MVP programu něco napsal. To jsem odmítl s tím, že mi nepřísluší psát o MVP jako celku, mohu říct jenom svůj vlastní subjektivní názor. A to je právě účel tohoto článku.</p>
<h2 id="co-pro-to">Co pro to?</h2>
<p>Pravděpodobně znáte klasické <a href="http://www.microsoft.com/learning/mcp/default.asp">certifikační schéma</a> Microsoftu. Jedná se o systém, jehož obdobu nabízí skoro každý výrobce hardware a software - namátnou Oracle, Cisco, RedHat, MySql. Složíte předepsanou zkoušku (případně povícero zkoušek) a tím získáte právo honosit se titulem například &quot;Microsoft Certified Professional&quot; (MCP). Činíte tak zpravidla z vlastní vůle a za vlastní peníze (případně za peníze zaměstnavatele) v naději, že tím zvýšíte svou cenu na trhu práce. Teoreticky by se mělo jednat o odborný titul zaručující jistou odbornou úroveň nositele. V praxi se (stejně jako u maturitní zkoušky nebo akademického titulu) jedná spíše o důkaz uchazečovy schopnosti naučit se na zkoušku.</p>
<p>MVP je titul čestný a stojí <em>mimo</em> tento certifikační program - ačkoliv se s ním samozřejmě nevylučuje. Microsoft jej dle vlastního uvážení uděluje jedincům, kteří dle jeho názoru své znalosti dobrovolně a obvykle bez nároku na odměnu šíří. Jistá odborná úroveň se u MVP sice jaksi implicitně předpokládá, ale nejsme jmenování za absolutní objem znalostí, ale za jejich šíření ostatním.</p>
<h2 id="co-za-to">Co za to?</h2>
<p>Oproti populárnímu přesvědčení Microsoft své MVP nezahrnuje oběživem ani drahými kovy. Bráno z čistě materiálního pohledu je MVP dost prodělečná věc. Jako MVP sice dostanete MSDN nebo TechNet Subscription a pár dalších drobností (např. odbornou literaturu nebo bezplatný vstup na konference), ale s ohledem na hodnotu času stráveného aktivitami za které jsem ten titul dostal jsem finančně pořád v mínusu.</p>
<p>Hodnota MVP titulu leží alespoň pro mne v informacích, ke kterým máme přístup. Máme přístup k různým neveřejným materiálům a pomocí private newsgroups a dalších kanálů k lidem z prakticky všech úrovní Microsoftu - včetně vývojových týmů. Je tomu tak mimo jiné proto, že se předpokládá, že získané znalosti a vědomosti si nenecháme pro sebe, ale vhodným způsobem je rozšíříme mezi ostatní uživatele.</p>
<h2 id="co-muzete-od-mvps-ocekavat">Co můžete od MVPs očekávat?</h2>
<p>Stručná a pravdivá odpověď na tuto otázku je: <em>vůbec nic</em>. MVP je čestné ocenění udělené za <em>minulé</em> zásluhy a neznamená pro jeho držitele žádné závazky do budoucna. Tiše se předpokládá, že ocenění budou pokračovat v tom, co dělali dosud, ale není to podmínkou. Samozřejmě, kdo se stáhne a &quot;přestane fungovat&quot;, tomu se MVP status za rok neobnoví.</p>
<p>Titul MVP neznamená, že je dotyčný povinen suplovat technickou podporu MS, poskytovat konzultace a odpovídat na dotazy, případně tak činit zdarma. Většina z nás to v jisté míře dělá, ale ze své vlastní vůle a v rozsahu který uznají za vhodné. Já osobně provozuji tento server (a jeho předchůdce) od roku 2000, MVP jsem od roku 2004. Za celou tu dobu se můj přístup nezměnil: individuální dotazy vítám, někdy je dle svého uvážení zodpovídám (pokud mám čas), ale častěji je beru jako náměty pro článek, který napíšu - někdy do druhého dne, někdy za půl roku. Pokud chcete mít <em>jistotu</em>, že se vašemu problému budu v dohledné době plně věnovat, zaplaťte si konzultaci.</p>
<p>Obecně, podle mého názoru, má MVP titul smysl spíše ve vztahu k Microsoftu samotnému a pro uživatele velký význam nemá. Pokud se jako MVP obrátím na někoho z MS s nějakým dotazem či požadavkem, mám větší šanci na úspěch, protože se je pravděpodobné, že získané informace nevyužiji pouze ke svému osobnímu prospěchu, ale nějak je &quot;předám dál&quot;.</p>
<p>Koncovému uživateli může být vcelku jedno, kdo mu pomůže. Pokud má odpovídající za jménem MVP, znamená to jediné: odpovídáním na dotazy tou či onou formou strávil dotyčný už nějaký čas a je tudíž pravděpodobné, že se s vaším problémem už někdy setkal. Je také pravděpodobné, že má větší praxi v &quot;učení&quot; a vysvětlování. Ne vždy se musí jednat o zážitek pozitivní - já osobně příkladně newsgroups sice monitoruji (čerpám tam náměty na články), ale k odpovědi mne velmi často vybudí spíše pitomý dotaz nebo pitomá odpověď -- čemuž odpovídá vstřícný a laskavý tón mého příspěvku. Ostatně, už delší dobu se pod dojmem některých obzvláště idiotských dotazů s <a href="http://www.bestijka.cz/">Myshí</a> zabýváme myšlenkou založení <em>Ligy na ochranu počítačů proti týrání</em>.</p>
<h2 id="vyslanci-uzivatelu">Vyslanci uživatelů</h2>
<p>Poměrně často se lze setkat s názorem, že MVPs jsou &quot;vyslanci Microsoftu&quot; mezi uživateli. Je to názor chybný: na Microsoftu jsme zcela nezávislí, naše projevy nereprezentují jeho stanoviska a mnohdy jdou i proti oficiální doktríně - jak nepochybně ochotně potvrdí každý, kdo někdy slyšel můj názor na technologii AJAX obecně a nové ASP.NET 3.0 &quot;Atlas&quot; zejména.</p>
<p>Ve skutečnosti je naše pozice v této věci přesně opačná: druhá důležitá role MVP spočívá v tom, že jsou spíše vyslanci uživatelů ve vztahu k Microsoftu.</p>
<p>Pokud má vaše firma 60 000 zaměstnanců a stovky miliónů zákazníků, je sběr a distribuce &quot;feedbacku&quot; od uživatelů dost komplikovaný proces. Vedoucí vývojového týmu nějakého produktu nemůže dost dobře komunikovat se <em>všemi</em> uživateli svého produktu. Může nicméně komunikovat s několika desítkami či stovkami MVP v daném oboru. Mimo jiné také proto, že se dá předpokládat, že většina našich dotazů a připomínek nebude pramenit z neznalosti.</p>
<p>Jako MVP máme s Microsoftem podepsanou smlouvu o mlčenlivosti (NDA - non-disclosure agreement) a na základě té máme přístup k velkému množství neveřejných materiálů, testovacích verzí a podobně. Náš názor, jako názor vyslanců uživatelů, se bere v úvahu v prvotní fázi návrhu produktu, ještě předtím než se vůbec začne psát kód nebo se objeví první beta verze. V podobě různých neveřejných diskuzních skupin, chatů a podobně komunikujeme s lidmi z celého Microsoftu, na všech úrovních, počínaje Steve Ballmerem a konče členy vývojového týmu &quot;našeho&quot; produktu. Řada užitečných nástrojů (jako např. i zde zmiňované <a href="http://msdn.microsoft.com/asp.net/reference/infrastructure/wdp/default.aspx">web deployment projects</a> nebo <a href="http://www.asp.net/sandbox/samp_profiles.aspx">table profile providers</a>) má původ právě v těchto diskuzích.</p>
<h2 id="kdo-jsou-ceskoslovensti-mvp">Kdo jsou českoslovenští MVP</h2>
<p>Seznam všech MVP v ČR a SR najdete na webu <a href="http://www.microsoft.com/cze/communities/mvp/mvpcz.mspx">Microsoftu</a>. Každý z nás dělá něco jiného a na jiné úrovni. Někteří z nás provozují weby (patrně znáte servery jako <a href="http://www.vyvojar.cz/">Vývojář</a> nebo <a href="http://www.ce4you.cz/">CE4YOU</a>), někteří píší a přednášejí (např. v rámci <a href="http://www.wug.cz/">Windows User Group</a> nebo <a href="http://www.dng.cz/">.NET Group</a>). Někdo píše jednoduché návody pro začátečníky (jako já na tomto webu), někdo vykládá o pokročilé softwarové architektuře.</p>
<p>MVP není uzavřený elitní klub. Zejména u nás se MVP program teprve rozjíždí a jsou zastoupeni především vývojáři - ač existují MVP pro všechny platformy (včetně např. Office). Pokud v nějakém oboru víte o někom, kdo svou činností uživatelům prospívá, doporučte ho na e-mailové adrese <a href="mailto:mvpczsk@microsoft.com">mvpczsk@microsoft.com</a> a pomozte mu stát se MVP - a v konečném důsledku tím pomůžete i sobě.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <a href="/feed.rss" rel="alternate">
            RSS feed <i class="fal fa-rss-square"> </i></a>
        </li>
      </ul>
    </footer>
  </body>
</html>