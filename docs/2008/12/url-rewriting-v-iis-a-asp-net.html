<!DOCTYPE html>
<html>
  <head>
    <meta charset="utf-8" />
    <title>URL rewriting v IIS a ASP.NET | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="URL rewriting, neboli přepisování URL, je jednou z technik, jak udělat adresy dynamicky generovaných stránek &quot;uživatelsky přívětivější&quot;. Nebo spíš &quot;SEO-přívětivější&quot;, v mnohých případech. Způsobů, jakými lze v ASP.NET a IIS rewriting realizovat, je celá řada. A stejně tak je celá řada problémů, s nimiž se budeme muset při nasazení rewritingu potýkat. Tento článek shrnuje dostupné možnosti a nabízí řešení obvyklých problémů." />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>URL rewriting v IIS a ASP.NET</h1>
      <aside class="article-info">
        <time datetime="2008-12-17T02:58:58.043+01:00" title="Datum vydání">
          <i class="fal fa-calendar-alt"> </i>17. prosince 2008</time>
        <ul class="categories">
          <li>
            <a href="/categories/programovani" title="Rubrika">
              <i class="fal fa-tag"> </i>Programování</a>
          </li>
        </ul>
      </aside>
      <section class="article-text">
        <p>URL rewriting, neboli přepisování URL, je jednou z technik, jak udělat adresy dynamicky generovaných stránek &quot;uživatelsky přívětivější&quot;. Nebo spíš &quot;SEO-přívětivější&quot;, v mnohých případech. Způsobů, jakými lze v ASP.NET a IIS rewriting realizovat, je celá řada. A stejně tak je celá řada problémů, s nimiž se budeme muset při nasazení rewritingu potýkat. Tento článek shrnuje dostupné možnosti a nabízí řešení obvyklých problémů.</p>  <h2>Co je URL rewriting</h2>  <p>Adresa stránky, URL, představuje ve svém prapůvodním určení název serveru a fyzickou cestu k souboru na jeho disku. Nicméně většina webů dneška je dynamicky generovaných, takže typicky oněch &quot;názvů souborů&quot; zase až tolik není. Aplikace typicky sestává z několika málo stránek, data se načítají z databáze a důležitý je parametr (typicky nějaké numerické ID), který se předává v query stringu.</p>  <p>Adresa pak vypadá v lepším případě nějak jako <a title="http://www.vlada.cz/scripts/detail.php?id=47089" href="http://www.vlada.cz/scripts/detail.php?id=47089">http://www.vlada.cz/scripts/detail.php?id=47089</a>, v horším případě pak <a href="http://racek.vlada.cz/usneseni/usneseni_webtest.nsf/9F7E44531B899F5FC12573EF0047DADB/90CA06B930E62216C125751C003C6F1E?OpenDocument">takto</a>. Někteří experti jsou schopni udělat celý web tak, že se schovává za jedinou URL s nicneříkajícím parametrem. Zářným příkladem budiž třeba Student Agency s URL v duchu <a title="http://www.studentagency.cz/mainpage.php?switch=1460" href="http://www.studentagency.cz/mainpage.php?switch=1460">http://www.studentagency.cz/mainpage.php?switch=1460</a>, takže podle adresy nepoznáte nic a musíte se proklikávat zmatenou navigací webu, jehož autor by zasloužil veřejně zmrskat.</p>  <p>Obecně je tedy žádoucí, aby URL byla tak nějak přiměřeně &quot;hezká&quot;. Adresa by měla alespoň přibližně napovídat, co se za ní skrývá. Ne snad proto, že by se předpokládalo, že ji uživatel bude do adresního řádku kompletně psát celou (i když v některých případech se i to může stát), ale spíše začne psát adresu kde už byl a prohlížeč mu ji nabídne pomocí autocomplete. Z hlediska optimalizace pro vyhledávače může být užitečné do adresy stránky zadat klíčová slova. I když ani to by se nemělo přehánět.</p>  <p>Samozřejmě, že kvůli &quot;hezkým&quot; adresám nebudeme na straně serveru generovat stovky souborů a vytvářet složitou databázovou strukturu. Právě proto je zde URL rewriting: analyzuje zadanou adresu, vytáhne z ní potřebné identifikátory a interně ji změní – přepíše – na tu jednoduchou, systémovou, kterou uživateli raději neukazujeme.</p>  <h2>Základní možnosti rewritingu</h2>  <p>Způsobů, jak rewriting realizovat a dostupných řešení je spousta. Počínaje URL rewriting modulem pro web server, přes rozličná hotová řešení až po vlastní HTTP modul, který bude aplikovat pravidla dle vašich potřeb. V následujícím textu se zaměřím na použití URL Rewrite modulu pro IIS 7.0 a na napsání vlastního modulu.</p>  <h3>URL Rewrite Modul pro IIS 7.0</h3>  <p>Po uvedení IIS 7.0 se na microsoftím webu <a href="http://www.iis.net">IIS.net</a> objevila celá řada zajímavých rozšiřujících modulů. Jedním z nich je i modul pro URL rewriting:</p>  <ul>   <li><a href="http://www.iis.net/downloads/default.aspx?tabid=34&g=6&i=1691">Microsoft URL Rewrite Module for IIS 7.0 (x86)</a> </li>    <li><a href="http://www.iis.net/downloads/default.aspx?tabid=34&i=1692&g=6">Microsoft URL Rewrite Module for IIS 7.0 (x64)</a> </li> </ul>  <p>Součástí instalace je kromě vlastního modulu též addin to IIS managera pro jeho vizuální správu, kde můžete nastavovat jednotlivá pravidla. Ta jsou v zásadě založena na regulárních výrazech, přičemž jednotlivé captures (části URL vyhovující zadaným podmínkám) lze předávat do parametrů vnitřního URL jako query string proměnné.</p>  <p>Hlavní výhodou a zároveň též nevýhodou tohoto modulu je, že v zásadě nemá nic společného s ASP.NET ani jinou serverovou technologií pro vývoj stránek. Tyto technologie o jeho existenci v zásadě nevědí a nijak s ním neinteragují, přijdou už k &quot;hotové&quot; vnitřní adrese. Jediný způsob, jak se mohou dozvědět o tom, že uživatel zadal jinou adresu, je podívat se na speciální HTTP hlavičku <code>HTTP_X_ORIGINAL_URL</code>. To může znamenat problémy při vytváření relativních odkazů v aplikaci, odesílání formulářů a podobně. Finální (RTM) verze URL Rewrite Modulu tento problém částečně řeší (narozdíl od všech předchozích verzí, včetně verze GoLive). Želbohu ale vskutku pouze částečně, takže některé věci fungují, některé ne.</p>  <p>Tento rewritingový modul je velice mocný, umožňuje psaní pokročilých struktur pomocí regulárních výrazů, rewrite maps (rozsáhlé a zvlášť udržované kolekce <em>název:hodnota</em>) a dokonce import pravidel z <code>mod_rewrite</code> pro Apache, což může usnadnit portaci aplikací. Kromě rewritingu umí požadavky též přesměrovávat nebo blokovat.</p>  <p>Další výhodou je přítomnost grafického rozhraní pro správu, které vám pomůže vytvořit sadu pravidel, aniž byste museli složitě řešit syntaxi.</p>  <h3>Vlastní rewritingový modul</h3>  <p>Pokud vám vestavěný rewritingový modul nevyhovuje, můžete si napsat vlastní. Stačí napsat běžný HTTP modul, a odchytit si některou z počátečních událostí – typicky <code>BeginRequest</code>. A v ní pak zavolat metodu <code>RewritePath</code> aktuálního <code>HttpContextu</code>.</p>  <p>Pokud to uděláte takhle, pak umíte totéž, co URL rewrite modul. A s týmiž chybami.</p>  <p>Pokud chcete dosáhnout toho, aby se vám veškeré odkazy atd. generovaly správně, musíte rewriting provést dvakrát. Jednou na začátku požadavku a podruhé před zavoláním handleru stránky – tj. typicky v <code>PreRequestHandlerExecute</code>. Tím dotyčný handler zmatete natolik, že si bude myslet, že jeho adresa je ta, kterou zadal uživatel, což elegantně vyřeší veškeré problémy. Až na jeden.</p>  <h2>Problém s query stringem</h2>  <p>Typicky se k předávání parametrů používá query string, tedy parametry v URL. Mnohdy se ale právě jim chceme rewritingem vyhnout. Na druhou stranu, jejich zpracování ve stránce je snadné programově (pomocí <code>Request.QueryString[&quot;…&quot;]</code>) i deklarativně (pomocí <code>&lt;asp:QueryStringParameter … /&gt;</code>). Nabízí se tedy snadné řešení: navenek vystavit na odiv hezkou URL (např. <code>/Articles/123-titulek.aspx</code>) a interně to přepsat na staré známé <code>/Article.aspx?id=123</code>.</p>  <p>Funguje to celkem dobře, ale jenom do chvíle, kdy je žádoucí kombinovat tento přístup s opravdovými query string parametry. To je účelné například při stránkování (a standardní ASP.NET prvek <code>DataPager</code> to ani jinak bez JavaScriptu neumí) nebo v některých dalších případech. Příkladem z praxe budiž třeba náš video archiv, s adresami typu <a title="http://videoarchiv.altairis.cz/Categories/7-asp-net.aspx?Page=2" href="http://videoarchiv.altairis.cz/Categories/7-asp-net.aspx?Page=2">http://videoarchiv.altairis.cz/Categories/7-asp-net.aspx?Page=2</a> – chceme zobrazit druhou stránku položek z kategorie číslo 7 (ASP.NET). Pokud použijeme pro předávání &quot;interních&quot; parametrů také query string, nebude stránka vědět, které parametry jsou které.</p>  <p>Řešením je pro předávání &quot;interních&quot; parametrů nepoužívat query string, ale něco jiného. Tím &quot;něčím jiným&quot; může být například kolekce <code>Items</code> aktuálního <code>HttpContextu</code>. Tato kolekce slouží jako univerzální úložiště sdílené všemi, kdo se na zpracování požadavku podílejí, všemi HTTP moduly a handlery. Koncepčně je podobná třeba <code>Session</code> nebo <code>Cache</code> – stringový klíč, objektová hodnota. Narozdíl od nich ale přetrvává pouze po dobu zpracování tohoto jednoho požadavku, ne déle.</p>  <p>Při rewritingu tedy můžeme uložit požadované parametry sem a ve stránce je zase načíst. Procedurální načítání je triviální, ale neexistuje žádný hotový control pro deklarativní přístup, např. při deklarativním data bindingu. Můžeme ale použít přístup diskutovaný <a href="http://www.aspnet.cz/Articles/51-tvorba-vlastniho-parametru-pro-data-binding-v-asp-net-2-0.aspx">v jiném článku na tomto webu</a> a napsat si vlastní control, který to zařídí:</p>  <div style="font-size: 10pt; background: white; color: black; font-family: consolas, courier new">   <p style="margin: 0px"><span style="color: gray">///</span><span style="color: green"> </span><span style="color: gray">&lt;summary&gt;</span></p>    <p style="margin: 0px"><span style="color: gray">///</span><span style="color: green"> Represents an </span><span style="color: gray">&lt;see cref=&quot;System.Web.HttpContext.Items&quot; /&gt;</span><span style="color: green"> parameter.</span></p>    <p style="margin: 0px"><span style="color: gray">///</span><span style="color: green"> </span><span style="color: gray">&lt;/summary&gt;</span></p>    <p style="margin: 0px"><span style="color: blue">public</span> <span style="color: blue">class</span> <span style="color: #2b91af">ContextItemParameter</span> : <span style="color: #2b91af">Parameter</span> {</p>    <p style="margin: 0px">&#160;</p>    <p style="margin: 0px">&#160;&#160;&#160; <span style="color: gray">///</span><span style="color: green"> </span><span style="color: gray">&lt;summary&gt;</span></p>    <p style="margin: 0px">&#160;&#160;&#160; <span style="color: gray">///</span><span style="color: green"> Key of item in </span><span style="color: gray">&lt;see cref=&quot;System.Web.HttpContext.Items&quot; /&gt;</span><span style="color: green"> collection.</span></p>    <p style="margin: 0px">&#160;&#160;&#160; <span style="color: gray">///</span><span style="color: green"> </span><span style="color: gray">&lt;/summary&gt;</span></p>    <p style="margin: 0px">&#160;&#160;&#160; <span style="color: blue">public</span> <span style="color: blue">string</span> ContextItemField {</p>    <p style="margin: 0px">&#160;&#160;&#160;&#160;&#160;&#160;&#160; <span style="color: blue">get</span> { <span style="color: blue">return</span> (<span style="color: blue">string</span>)<span style="color: blue">this</span>.ViewState[<span style="color: #a31515">&quot;ContextItemField&quot;</span>]; }</p>    <p style="margin: 0px">&#160;&#160;&#160;&#160;&#160;&#160;&#160; <span style="color: blue">set</span> { <span style="color: blue">this</span>.ViewState[<span style="color: #a31515">&quot;ContextItemField&quot;</span>] = <span style="color: blue">value</span>; }</p>    <p style="margin: 0px">&#160;&#160;&#160; }</p>    <p style="margin: 0px">&#160;</p>    <p style="margin: 0px">&#160;&#160;&#160; <span style="color: blue">protected</span> <span style="color: blue">override</span> <span style="color: blue">object</span> Evaluate(<span style="color: #2b91af">HttpContext</span> context, <span style="color: #2b91af">Control</span> control) {</p>    <p style="margin: 0px">&#160;&#160;&#160;&#160;&#160;&#160;&#160; <span style="color: blue">object</span> itemValue = context.Items[<span style="color: blue">this</span>.ContextItemField];</p>    <p style="margin: 0px">&#160;&#160;&#160;&#160;&#160;&#160;&#160; <span style="color: blue">if</span> (itemValue == <span style="color: blue">null</span>) <span style="color: blue">return</span> <span style="color: blue">this</span>.DefaultValue;</p>    <p style="margin: 0px">&#160;</p>    <p style="margin: 0px">&#160;&#160;&#160;&#160;&#160;&#160;&#160; <span style="color: blue">try</span> {</p>    <p style="margin: 0px">&#160;&#160;&#160;&#160;&#160;&#160;&#160;&#160;&#160;&#160;&#160; <span style="color: blue">return</span> System.<span style="color: #2b91af">Convert</span>.ChangeType(itemValue, <span style="color: blue">this</span>.Type);</p>    <p style="margin: 0px">&#160;&#160;&#160;&#160;&#160;&#160;&#160; }</p>    <p style="margin: 0px">&#160;&#160;&#160;&#160;&#160;&#160;&#160; <span style="color: blue">catch</span> (<span style="color: #2b91af">Exception</span>) {</p>    <p style="margin: 0px">&#160;&#160;&#160;&#160;&#160;&#160;&#160;&#160;&#160;&#160;&#160; <span style="color: blue">return</span> <span style="color: blue">this</span>.DefaultValue;</p>    <p style="margin: 0px">&#160;&#160;&#160;&#160;&#160;&#160;&#160; }</p>    <p style="margin: 0px">&#160;&#160;&#160; }</p>    <p style="margin: 0px">&#160;</p>    <p style="margin: 0px">}</p> </div>  <p>Samozřejmě je možné oba dva přístupy kombinovat, tj. prvotní rewriting provést pomocí URL Rewrite Modulu a druhý rewriting (a načtení parametrů) pak pomocí vlastního modulu. Podle mého názoru to ale poněkud postrádá smysl, ježto apsat i tu první část je celkem jednoduché.</p>  <h2>Závěrem</h2>  <p>URL rewriting je užitečná technika a pokud se používá s rozumem, může být všestranně užitečný. Existuje velmi schopný modul pro IIS, který ale za univerzalitu platí nízkou integrací s ASP.NET a jeho použitelnost je tedy omezená. Většinu problémů lze řešit dvojitým rewritingem a předáváním interních parametrů přes kolekci <code>HttpContext.Current.Items</code>.</p>  <p>Zde popisované řešení není ani zdaleka jediné. Podobného efektu lze s různou mírou pracnosti dosáhnout i jinými způsoby, z nichž některé jsou popsány například v <a href="http://learn.iis.net/page.aspx/517/url-rewriting-for-aspnet-web-forms/">dokumentaci ke zmíněnému modulu</a>.</p>  <p>Mnou nabízené řešení je ale elegantní a v praxi se dlouhodobě osvědčuje – například i na webu, který právě čtete.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>