<!DOCTYPE html>
<html>
  <head>
    <meta charset="utf-8" />
    <title>Rok s Kindle – dlouhodobé praktické zkušenosti | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Amazon včera představil několik nových variant své e-bookové čtečky Kindle. Já Kindle vlastním už zhruba rok, tak jsem se rozhodl sepsat své praktické zkušenosti pro osvícení davů." />
    <link rel="stylesheet" type="text/css" href="/content/styles.min.css?sha=31F03253F70DEF0FB17FA30FFC606D2585C99CB1" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
    <link rel="shortcut icon" href="/favicon.ico" />
    <link rel="icon" href="/favicon.ico" />
    <meta name="twitter:card" content="summary" />
    <meta name="twitter:site" content="@ridercz" />
    <meta name="twitter:title" content="Rok s Kindle – dlouhodobé praktické zkušenosti" />
    <meta name="twitter:description" content="Amazon včera představil několik nových variant své e-bookové čtečky Kindle. Já Kindle vlastním už zhruba rok, tak jsem se rozhodl sepsat své praktické zkušenosti pro osvícení davů." />
    <meta name="twitter:image" content="" />
    <meta name="og:type" content="article" />
    <meta name="og:site_name" content="ALTAIR.blog" />
    <meta name="og:title" content="Rok s Kindle – dlouhodobé praktické zkušenosti" />
    <meta name="og:description" content="Amazon včera představil několik nových variant své e-bookové čtečky Kindle. Já Kindle vlastním už zhruba rok, tak jsem se rozhodl sepsat své praktické zkušenosti pro osvícení davů." />
    <meta name="og:image" content="" />
    <meta name="og:locale" content="cs_CZ" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>Rok s Kindle – dlouhodobé praktické zkušenosti</h1>
      <aside class="article-info">
        <ul class="categories">
          <li>
            <a href="/categories/kone" title="Rubrika">
              <i class="fal fa-tag"> </i>Koně</a>
          </li>
        </ul>
        <div>
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div>
          <time datetime="2011-09-29T21:07:31+02:00" title="Datum vydání">29. září 2011 <i class="fal fa-calendar-alt">​</i></time>
        </div>
      </aside>
      <section class="article-text">
        <p><a href="https://www.cdn.altairis.cz/Blog/2011/20110929-kindle_2.jpg"><img src="https://www.cdn.altairis.cz/Blog/2011/20110929-kindle_thumb.jpg" alt="Kindle Keyboard with WiFi - model, který mám" title="Kindle Keyboard with WiFi - model, který mám" /></a></p>
<p>Amazon včera představil několik nových variant své e-bookové čtečky Kindle. Já Kindle vlastním už zhruba rok, tak jsem se rozhodl sepsat své praktické zkušenosti pro osvícení davů.</p>
<p>Mám model, který Amazon nyní nazývá &quot;Kindle Keyboard with WiFi&quot;. Mám standardní model bez jakýchkoliv softwarových úprav či alternativního firmware. Ke Kindle jsem si koupil <a href="http://www.dealextreme.com/p/protective-pu-leather-case-for-kindle-3-black-49301">koženkový obal</a> a <a href="http://www.dealextreme.com/p/clip-on-flexible-led-reading-light-white-2-cr2032-included-26822">připínací světýlko</a> ($9.30 + $3.81 na DealExtreme).</p>
<h2 id="proc-kindle">Proč Kindle?</h2>
<p>Hlavní důvod, proč jsem si čtečku pořizoval, byla skladnost. Žiju ve dvou městech zároveň, což s sebou nese ten negativní efekt, že knihu, kterou chci zrovna číst, mám podle Murphyho zákona vždycky na <em>tom druhém</em> konci republiky. Kromě toho, skladování a stěhování knih je záležitost prostorově dost náročná a logisticky komplikovaná.</p>
<p>Tento hlavní důvod byl beze zbytku naplněn. Kindle má 4 GB paměti, což vystačí podle mých výpočtů na nějakých 6000 knih, což je myslím dostatečné i v případě, že bych Kindle používal jako jediné úložiště a knihy neměl nikde jinde.</p>
<p>Proč zrovna Amazon Kindle? Mělo ji pár lidí v okolí a líbila se mi. Věděl jsem, že není problém s formáty nebo českou diakritikou. Kromě toho mám s Amazonem obecně dobré zkušenosti, líbí se mi propojení s jeho elektronickým obchodem a navíc v době, kdy jsem si Kindle kupoval, to byla nejlevnější čtečka na trhu (nevím, nakolik to platí teď).</p>
<p>Před Kindle jsem žádnou čtečku neměl a elektronické knihy jsem četl jenom velmi zřídka. Zkoušel jsem to na PDA, ale jeho displej je na tento účel moc malý. A na počítači jsem knihy četl jenom zřídka. Když sedím u počítače, mám zpravidla jiné veci na práci.</p>
<p>Knihy čtu spíš někde mimo (na záchodě a na cestách) a tam je šachování s počítačem hodně nepraktické. Když jedu tři stanice tramvají, Kindle vytáhnu z kapsy snadno, notebook hůř. Při delších cestách je někdy notebook použitelný (pokud mám před sebou dost místa, což obvykle neplatí v autobuse a někdy ani ve vlaku), ale zase mi pro tento účel vadí malá výdrž baterie, která se počítá v hodinách. U Kindle se díky e-ink displeji počítá v týdnech.</p>
<p>To je pro mne hlavní výhoda e-inku. LCD panel by mi nevadil, řeči o svícení a únavě očí mne netrápí, beztak koukám 12 hodin denně do monitoru.</p>
<h2 id="jak-se-cte">Jak se čte?</h2>
<p><a href="https://www.cdn.altairis.cz/Blog/2011/20110929-screen_shot-6016_2.gif"><img src="https://www.cdn.altairis.cz/Blog/2011/20110929-screen_shot-6016_thumb.gif" alt="Nastavení velikosti písma na Kindle" title="Nastavení velikosti písma na Kindle" /></a>Jedním slovem výborně. Komfort při čtení na Kindle je <em>výrazně větší</em>, než při čtení papírové knihy. Klasický paperback musím držet otevřený, zpravidla to nejde jednou rukou a v případě silnějších svazků je to mnohdy dost komplikované. U Kindle jenom mačkám boční tlačítka pro otáčení stránek.</p>
<p>Oceňuji a používám i možnost měnit velikost písma, podle toho, jak mi to zrovna vyhovuje s ohledem na světelné podmínky a míru únavy.</p>
<p>Kindle je malý, menší než většina mých knih. Kindle samotný je tak malý a tenký, že je mi to až nepříjemné a proto jsem si koupil ten obal, který tloušťku zvyšuje na dvojnásobek (čímž se dostávám zhruba na rozměry jedné běžné knihy).</p>
<p>U <a href="http://www.amazon.com/Kindle-Wi-Fi-Ink-Display-international/dp/B0051QVF7A/">nového modelu bez klávesnice</a> bych se obával, že to bude až moc malé. Kromě toho, nosit čtečku v zadní kapse kalhot tak, jak předvádí slečna na propagačním obrázku Amazonu, patrně bych ji brzo zlomil.</p>
<p><a href="https://www.cdn.altairis.cz/Blog/2011/20110929-KT-slate-04-lg__V166940139__2.jpg"><img src="https://www.cdn.altairis.cz/Blog/2011/20110929-KT-slate-04-lg__V166940139__thumb.jpg" alt="Kindle v kapse u kalhot" title="Kindle v kapse u kalhot" /></a>Nicméně to je věc osobního vkusu, dívám se na to pohledem stvoření obdařeného hnátami jako lopaty. Někdo, kdo má drobnější ručku může celou problematiku vnímat dost odlišně.</p>
<p>Obecně, díky Kindle čtu mnohem víc, než předtím. Čtečku mám vždycky s sebou a vždycky mám co číst. Čtu rychle, takže nosit papírovou knihu s sebou nese ten negativní efekt, že se mi často stává, že papírovou knihu dočtu a musím ji po zbytek dne nosit s sebou a beztak nemám co ke čtení. U Kindle tohle nebezpečí nehrozí.</p>
<h2 id="kde-beru-knihy">Kde beru knihy?</h2>
<p>Na Kindle čtu výhradně beletrii v podobě eBooků pro čtečky připravených. Nečtu ani odbornou literaturu, ani různé pracovní či jiné dokumenty.</p>
<p>Většinu knih stahuji z různých českých zdrojů. Čtu převážně sci-fi a fantasy, což je oblast v rozličných ebook sbírkách zastoupená dosti hojně, takže o materiál nemám nouzi. Jinou literaturu v češtině prakticky nečtu, zbytek si kupuji na Amazonu v angličtině.</p>
<p>Nemám žádný konkrétní oblíbený zdroj, prostě napíšu do google něco jako &quot;název knihy ebook&quot; nebo &quot;jméno autora ekniha&quot;. Tento postup není zcela spolehlivý a ani zcela bezproblémový. Někdy jsou knihy mizerně zformátované a nebo jenom prohnané OCR-kem, bez jakýchkoliv korektur, včetně čísel stránek a podobně. Obvykle stačí víc pokusů, pokud to nejde, tak nastoupí trocha ruční práce – převést do HTML/RTF, učesat ve Wordu a hotovo.</p>
<p>Navíc hodně elektronických knih se po českém Internetu toulá v podobě &quot;knihoven&quot;, kompletních archivů o stovkách položek. Takových knihoven mám stažených v současné době několik o objemu asi 4 GB (samozřejmě se spoustou duplicit). Většinou pokud na něco &quot;dostanu chuť&quot;, stačí zapátrat v těchto knihovnách, upravit a číst. Ve stavu vhodném pro okamžitou konzumaci mám v tomto okamžiku asi 250 knih.</p>
<p><a href="https://www.cdn.altairis.cz/Blog/2011/20110929-calibre_2.png"><img src="https://www.cdn.altairis.cz/Blog/2011/20110929-calibre_thumb.png" alt="Uživatelské rozhraní Calibre" title="Uživatelské rozhraní Calibre" /></a></p>
<h2 id="calibre">Calibre</h2>
<p>K práci s knihami používám program <a href="http://calibre-ebook.com/">Calibre</a>. Program je to sice hodně špatný, ale hodně schopný a hodně rozšířený – většina lidí, kteří se ve větší míře zabývají e-knihami, používá Calibre.</p>
<p>Špatný je v tom, že je napsaný multiplatformně, přesně podle hesla &quot;multiplatformní znamená, že to pořádně nefunguje ani na jedné platformě&quot;. Je nehorázně pomalý a jeho uživatelské rozhraní je velmi svébytné.</p>
<p>Využívám asi tak jedno procento z toho, co Calibre umí. Používám jej na konverzi mezi jednotlivými formáty a na editaci metadat. Věština knih v češtině je k mání ve formátech PRC/PDB, Kindle má nejraději MOBI. Calibre umí konverzi těchto formátů bez problémů.</p>
<p>Ve výchozím nastavení jenom mrší českou diakritiku, protože většina PRC/PDB knih používá kódování Windows 1250. To se dá vyřešit právě konverzí do formátu MOBI a správným nastavením vstupního kódování:</p>
<p><a href="https://www.cdn.altairis.cz/Blog/2011/20110929-calibre_encoding_2.png"><img src="https://www.cdn.altairis.cz/Blog/2011/20110929-calibre_encoding_thumb.png" alt="calibre_encoding" title="calibre_encoding" /></a></p>
<h2 id="wifi-nebo-3g">WiFi nebo 3G?</h2>
<p>Kindle se vyskytuje ve dvou variantách konektivity: levnější verze má jenom WiFi, dražší má i 3G modem a v ceně je i připojení k Internetu po celém světě. Měl jsem obě: úplně první Kindle byla předchozí verze s 3G, kterou jsem si půjčil od <a href="http://www.cincura.net/">Jirky Činčury</a>.</p>
<p>Při svém stylu použití, který popíšu níže, jsem 3G v podstatě nevyužil a proto jsem si koupil verzi s WiFi. Browser v Kindle je tak pomalý a na použití komplikovaný, že používat ho na prohlížení běžného Internetu je akt čirého zoufalství, to radši použiju mobil.</p>
<h2 id="jak-dostat-do-kindle-obsah">Jak dostat do Kindle obsah</h2>
<p>Knihy se do Kindle nahrávají z počítače snadno, po připojení přes mnou nenáviděný MicroUSB konektor je Kindle vidět jako další disk a lze volně pracovat se soubory. Calibre umí knihy přímo do čtečky kopírovat, což hojně používám (moje idea je, že &quot;probrané&quot; knihy mám v Calibre a zároveň v Kindle; pokud někdy dosáhnu na hranice paměti Kindle, budu řešit jiný postup).</p>
<p>Data lze do Kindle dostat i prostřednictvím e-mailové brány. Při registraci Kindle si můžete vytvořit adresu <em>něco@kindle.com</em> a <em>něco@free.kindle.com</em>. Cokoliv se na ni pošle, bude zkonvertováno a doručeno do Kindle. Přes 3G za drobný poplatek, přes WiFi zdarma (pokud máte 3G verzi, slouží ta druhá adresa právě pro dokumenty, které chcete doručit jenom přes WiFi). Funguje to docela dobře, ale já jsem pro tuto funkci nenašel využití.</p>
<h2 id="casopisy-na-kindle">Časopisy na Kindle</h2>
<p>Kindle nabízí i předplatné novin a časopisů, samozřejmě s masivní převahou anglických titulů. I pro českého čtenáře to může být zajímavé čtení. Úroveň takových NYT nebo Time v porovnání s českými periodiky vede až ke krokodýlím slzám. Svého času jsem takhle pár periodik předplacených měl, ale postupně jsem to zrušil, protože přece jenom objem pro mne relevantního obsahu byl relativně malý.</p>
<p>Pro českého čtenáře může být zajímavý <a href="http://www.amazon.com/The-Prague-Post/dp/B002R5BF50/">The Prague Post</a> (týdeník, v angličtině) a novinka, časopis <a href="http://www.amazon.com/RESPEKT/dp/B0051U2IJU/">Respekt</a>. Respekt nečtu, protože se při jeho čtení vždycky akorát naštvu. Nicméně jeho zařazení do nabídky je podstatné tím, že se jedná o vůbec první zdroj v českém jazyce, který Amazon vzal na milost. Takže se možná blýská na časy.</p>
<p>Řada českých webů (namátkou: <a href="http://vtm.zive.cz/ebooky">VTM</a>, <a href="http://vice.idnes.cz/kindle_zadani.asp">iDNES</a>, <a href="http://www.e15.cz/kindle">E15</a>, <a href="http://kindle.centrum.cz/">Aktuálně.cz</a>, <a href="http://app.lidovky.cz/kindle_zadani.asp">Lidovky</a>) nabízí bezplatné automatické zasílání zpráv e-mailem. U několika jsem si ho aktivoval, ale posléze zase zrušil. Objektivně to funguje, o tom žádná. Subjektivně jsem nakonec zjistil, že mi to k ničemu není, protože při svém nepravidelném denním rytmu si je prostě nečtu, protože je většinou snazší si je číst na Internetu.</p>
<p>Kromě toho, jejich doručování do Kindle přichází s jistým neodhadnutelným zpožděním, které je zjevně způsobeno na straně Amazonu. Pokud jenom zapnu Kindle (WiFi nevypínám) nebo i ručně zvolím stažení nových položek, většinou se nestane nic a data začnou téct až se zpožděním. Někdy minutovým, někdy půlhodinovým. Není tedy podle mých zkušeností možné ráno Kindle probudit, stáhnout data a vyrazit třeba na cestu do práce.</p>
<p>Kdybych takto někam pravidelně cestoval, pravděpodobně bych předplatné využíval a pořídil bych si 3G verzi.</p>
<h2 id="uzivatelske-rozhrani">Uživatelské rozhraní</h2>
<p>Rozhraní pro čtení knih na Kindle je geniální v tom, že v podstatě žádné není. Většinu plochy displeje zabírá text. Kromě něj se jenom na spodní straně nachází &quot;progress bar&quot;, který ukazuje vaši polohu v textu knihy. &quot;Otáčení stránek&quot; se děje pomocí tlačítek se šipkami, které jsou na bocích Kindle. Na obou bocích jsou obě tlačítka, problém tedy nebudou mít ani leváci.</p>
<p><a href="https://www.cdn.altairis.cz/Blog/2011/20110929-screen_shot-6015_2.gif"><img src="https://www.cdn.altairis.cz/Blog/2011/20110929-screen_shot-6015_thumb.gif" alt="Kindle v režimu čtení knihy" title="Kindle v režimu čtení knihy" /></a> <a href="https://www.cdn.altairis.cz/Blog/2011/20110929-screen_shot-6019_2.gif"><img src="https://www.cdn.altairis.cz/Blog/2011/20110929-screen_shot-6019_thumb.gif" alt="Seznam kategorií" title="Seznam kategorií" /></a> <a href="https://www.cdn.altairis.cz/Blog/2011/20110929-screen_shot-6018_4.gif"><img src="https://www.cdn.altairis.cz/Blog/2011/20110929-screen_shot-6018_thumb_1.gif" alt="Seznam knih v kategorii" title="Seznam knih v kategorii" /></a></p>
<p>E-ink displej je pomalý a při &quot;obracení stránky&quot; displej problikne do černé. Několik lidí mi říkalo, že by jim to vadilo, ale je to efekt, kterého si všimnete jenom při testování, při běžném čtení ho ani nezaznamenám. Ostatně, při otáčení klasické stránky vám to tak &quot;problikne&quot;, a podle mého názoru to trvá mnohem déle.</p>
<p>Jak výborné je rozhraní pro čtení knih, tak hrozné je pro jakoukoliv jinou práci s nimi. Spravovat větší kolekci knih je v Kindle utrpení. Uživatelské rozhraní je vinou e-ink displeje pomalé (co nevadí při otáčení stránky jednou za pár desítek sekund, vadí při pohybu v UI velice) a navíc je podle mého soudu pozoruhodně hovadsky navržené, resp. nepočítá s tím, že v Kindle budete mít stovky položek.</p>
<p>Knihy je obtížné až nemožné v Kindle nějak katalogizovat. Do file systému je sice můžete nahrát v libovolné adresářové struktuře, ale GUI ji ignoruje a všechno zobrazí na jedné hromadě. Na jednu stránku se nicméně vejde jenom devět nebo deset položek, protože GUI nevýslovně plýtvá místem. Je nutné tedy listovat stránkami, což je pomalé.</p>
<p>V obsahu Kindle přitom nelze vyhledávat. Resp. lze prohledávat pouze text knih, nelze třeba vyhledávat podle názvu knihy. Takže vyhledávání je pomalé (v mé kolekci řádově desítky sekund) a výsledky zhusta neuspokojivé.</p>
<p>Jedinou formu katalogizace, jakou Kindle nabízí, jsou kategorie. Ty lze ovšem vytvářet a spravovat jenom ze čtečky samé, což je vrcholně nepohodlné a pro větší množství knížek na zabití.</p>
<p>Kindle umožňuje knihy seřadit podle autora, ale už ne roztřídit &quot;do složek&quot;, podle autora. Já se toto snažím simulovat právě pomocí kolekcí. Ve zobrazení podle kolekcí je ovšem pořadí položek nezměnitelně podle posledního použití, což orientaci dost znesnadňuje.</p>
<p>Tento problém částečně řeší <a href="http://www.mobileread.com/forums/showthread.php?t=118635">Kindle Collections</a> plugin do Calibre, který umí generovat kolekce automaticky na základě metadat knih. Lze v něm zadat např. automatickou tvorbu kolekcí podle autora, série a to i inteligentně, např. pouze pokud od určitého autora nebo série mám nejméně 3 knihy atd. Není to ale příliš elegantní, po každé takové změně je nutné Kindle restartovat a obecně si myslím, že to měl Amazon vyřešit lépe.</p>
<h2 id="co-s-novymi-modely">Co s novými modely?</h2>
<p><a href="https://www.cdn.altairis.cz/Blog/2011/20110929-KW-slate-03-lg__V166950133__2.jpg"><img src="https://www.cdn.altairis.cz/Blog/2011/20110929-KW-slate-03-lg__V166950133__thumb.jpg" alt="Kindle Touch" title="Kindle Touch" /></a>Amazon nabízí (nebo bude nabízet) následující modely Kindle (v různých WiFi a WiFi+3G kombinacích atd.):</p>
<p><strong>Kindle Keyboard</strong> – to je ten model, který mám a popisuji výše.</p>
<p><strong>Kindle</strong> – menší verze téhož, měla by se lišit jenom menším úložištěm pro vlastní obsah (2 GB místo 4 GB). Již výše jsem vyložil své obavy, že ta malá verze může být &quot;moc malá&quot;, alespoň tedy pro takové jedince, jako jsem já.</p>
<p><strong>Kindle Touch</strong> – nemyslím si, že dotykový displej na zařízení tohoto typu dává velký smysl. Nicméně já jsem proti dotykovým displejům dost zaujatý. Nicméně vypadá to, že dotykový displej bude <em>jedinou možností</em>, jak Kindle ovládat. Podle fotek na Amazonu nemá Touch verze žádná boční tlačítka. Móda odstraňování HW tlačítek mi přijde velmi nepraktická a Kindle bude podle mne na ovládání horší. Mají tam být i nějaké změny ve firmware, což naopak dává šanci na lepší použitelnost. Nevím, ale obecně se mi to moc nezdá.</p>
<p><strong>Kindle DX</strong> – je ekvivalentem Kindle Keyboard, má tytéž vlastnosti, liší se jenom velikostí displeje, místo 6&quot; (15.2 cm) má 9.7&quot; (24.6 cm). DX verzi jsem měl v ruce, je pohodlnější na čtení – zejména nezkonvertovaných PDF dokumentů), ale s rozměry 26 x 18 x 1 cm se už nejedná o zařízení, které lze nosit jen tak pro jistotu v kapse. Také cena okolo 7000 Kč není malá.</p>
<p><strong>Kindle Fire</strong> – velká neznámá. Android tablet bez Google. Amazon vzal Android a zcela ho upravil k obrazu svému. Já jsem obecně ještě nepochopil, k čemu by tablety měly být v praxi dobré, ale za $ 199 jsem v zásadě ochoten si to vyzkoušet.</p>
<p>Jako nevýhodu Androidu beru – na základě krátkých zkušeností – že je to šílený maglajz, každá aplikace vypadá a chová se jinak atd. Amazonem srovnaná verze by touto nevýhodou trpět nemusela. Kromě toho to do týdne po uvedení někdo rootne a půjde tam nahrát nějaká normální distribuce, pro kterou takhle půjde získat levný a relativně kvalitní hardware. Z diskuzí androidistů soudím, že jim na Fire vadí snad jen absence foťáku a malá paměť. Já po foťáku nijak neprahnu a 8 GB i bez možnosti rozšíření mi přijde docela v pohodě.</p>
<p>Nicméně Fire verze už není čtečka, je to jiné zařízení, s jinými charakteristikami a pro jiné nároky.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <a href="/feed.rss" rel="alternate">
            RSS feed <i class="fal fa-rss-square"> </i></a>
        </li>
      </ul>
    </footer>
  </body>
</html>