<!DOCTYPE html>
<html>
  <head>
    <meta charset="utf-8" />
    <title>Divný hardware z mojí dílny - ovládání HDMI switche a kvadrátoru | ALTAIR.blog</title>
    <meta name="viewport" content="width=device-width,minimum-scale=1,initial-scale=1" />
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="canonical" href="https://www.altair.blog/2018/07/wheeltug" />
    <link rel="stylesheet" href="https://cdnjs.cloudflare.com/ajax/libs/firacode/6.2.0/fira_code.min.css" integrity="sha512-MbysAYimH1hH2xYzkkMHB6MqxBqfP0megxsCLknbYqHVwXTCg9IqHbk+ZP/vnhO8UEW6PaXAkKe2vQ+SWACxxA==" crossorigin="anonymous" referrerpolicy="no-referrer" />
    <link rel="stylesheet" type="text/css" href="/content/styles.min.css?sha=BF864F04C34E971C1ED99356C9516D5A9FCEED63" />
    <link rel="stylesheet" type="text/css" href="/content/fa-6.0.0/css/all.min.css" />
    <link rel="alternate" type="application/rss+xml" href="https://www.altair.blog/feed.rss" title="RSS (všechny články)" />
    <link rel="alternate" type="application/rss+xml" href="https://www.altair.blog/feed-internal.rss" title="RSS (pouze místní články)" />
    <link rel="alternate" type="application/rss+xml" href="https://www.altair.blog/feed-external.rss" title="RSS (pouze odkazy)" />
    <link rel="shortcut icon" href="https://www.altair.blog/favicon.ico" />
    <link rel="icon" href="https://www.altair.blog/favicon.ico" />
    <meta name="twitter:card" content="summary_large_image" />
    <meta name="twitter:site" content="@ridercz" />
    <meta name="twitter:title" content="Divný hardware z mojí dílny - ovládání HDMI switche a kvadrátoru" />
    <meta name="twitter:description" content="Po většinu své programátorské kariéry píšu &quot;divné programy&quot; - obvykle různé bezpečnostní podivnosti, na které si běžní smrtelníci netroufají. Na stará kolena jsem začal tvočit i &quot;divný hardware&quot; - různé specialitky, které se nedají koupit nebo velmi draho. Do téhle kategorie patří i ovládání HDMI switche pro projekt leteckého simulátoru." />
    <meta name="twitter:image" content="https://www.altair.blog/content/images/preview-1200.jpg" />
    <meta property="article:published_time" content="2018-07-19" />
    <meta property="og:type" content="article" />
    <meta property="og:site_name" content="ALTAIR.blog" />
    <meta name="author" content="Michal Altair Valášek" />
    <meta name="title" property="og:title" content="Divný hardware z mojí dílny - ovládání HDMI switche a kvadrátoru" />
    <meta name="description" property="og:description" content="Po většinu své programátorské kariéry píšu &quot;divné programy&quot; - obvykle různé bezpečnostní podivnosti, na které si běžní smrtelníci netroufají. Na stará kolena jsem začal tvočit i &quot;divný hardware&quot; - různé specialitky, které se nedají koupit nebo velmi draho. Do téhle kategorie patří i ovládání HDMI switche pro projekt leteckého simulátoru." />
    <meta name="image" property="og:image" content="https://www.altair.blog/content/images/preview-1200.jpg" />
    <meta property="og:locale" content="cs_CZ" />
    <meta property="og:url" content="https://www.altair.blog/2018/07/wheeltug" />
    <script>
      (function(f, a, t, h, o, m){
        a[h]=a[h]||function(){
          (a[h].q=a[h].q||[]).push(arguments)
        };
        o=f.createElement('script'),
        m=f.getElementsByTagName('script')[0];
        o.async=1; o.src=t; o.id='fathom-script';
        m.parentNode.insertBefore(o,m)
      })(document, window, '//stats.altair.blog/tracker.js', 'fathom');
      fathom('set', 'siteId', 'OBOTR');
      fathom('trackPageview');
    </script>
    <script src="/content/scripts/autocorrect.js?sha=3D24FB150C3151FFF3B9BFCA112E1A8B2F32B377" defer="defer" onload="typo.runAutoCorrector({number: false})">//</script>
    <meta name="robots" content="index, follow" />
    <link rel="stylesheet" href="https://cdnjs.cloudflare.com/ajax/libs/highlight.js/11.4.0/styles/default.min.css" integrity="sha512-hasIneQUHlh06VNBe7f6ZcHmeRTLIaQWFd43YriJ0UND19bvYRauxthDg8E4eVNPm9bRUhr5JGeqH7FRFXQu5g==" crossorigin="anonymous" referrerpolicy="no-referrer" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="max-height:100px;max-width:80%" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-fw fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-fw fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-fw fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-fw fa-list-alt"> </i>
          </a>
        </li>
        <li>
          <a href="/search" title="Vyhledávání">
            <i class="fal fa-fw fa-search"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-fw fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-fw fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-fw fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-fw fa-question"> </i>
          </a>
        </li>
      </ul>
    </nav>
    <main>
      <h1>Divný hardware z mojí dílny - ovládání HDMI switche a kvadrátoru</h1>
      <aside class="article-info">
        <ul class="categories">
          <li>
            <a href="/categories/arduino" title="Rubrika">
              <i class="fal fa-tag"> </i>Arduino</a>
          </li>
          <li>
            <a href="/categories/bastleni" title="Rubrika">
              <i class="fal fa-tag"> </i>Bastlení</a>
          </li>
        </ul>
        <div title="Autor">
          <a href="https://www.rider.cz/">Michal Altair Valášek </a>
          <i class="fal fa-fw fa-user">​</i>
        </div>
        <div title="Datum vydání">
          <time datetime="2018-07-19">19. července 2018 <i class="fal fa-fw fa-calendar-lines">​</i></time>
        </div>
      </aside>
      <section class="article-text">
        <p>Po většinu své programátorské kariéry píšu &quot;divné programy&quot; - obvykle různé bezpečnostní podivnosti, na které si běžní smrtelníci netroufají. Na stará kolena jsem začal tvočit i &quot;divný hardware&quot; - různé specialitky, které se nedají koupit nebo velmi draho. Do téhle kategorie patří i ovládání HDMI switche pro projekt leteckého simulátoru.</p>
<p>Můj kamarád Horác taky dělá divné věci. Už léta. Toho času pracuje pro společnost WheelTug, která vyrábí elektricky poháněný přední podvozek pro letadla. Proudové letadlo je s ním schopno pojíždět bez použití vlastních motorů, což šetří palivo, životní prostředí a především peníze. Horác vyrábí simulátor, na kterém si piloti na modelu letadla mohou vyzkoušet, jak se WheelTug ovládá a pracuje se s ním. Celé to vypadá nějak takhle:</p>
<video controls="controls" poster="https://www.cdn.altairis.cz/Blog/2018/20180719-wheeltug.png">
    <source src="https://www.cdn.altairis.cz/Blog/2018/20180719-wheeltug.mp4" type="video/mp4" />
    <source src="https://www.cdn.altairis.cz/Blog/2018/20180719-wheeltug.webm" type="video/webm" />
    <source src="https://www.cdn.altairis.cz/Blog/2018/20180719-wheeltug.ogg" type="video/ogg" />
    <p>Nepodařilo se přehrát video. Můžete si ho stáhnout jako:</p>
    <ul>
        <li><a href="https://www.cdn.altairis.cz/Blog/2018/20180719-wheeltug.mp4">MP4</a></li>
        <li><a href="https://www.cdn.altairis.cz/Blog/2018/20180719-wheeltug.webm">WEBM</a></li>
        <li><a href="https://www.cdn.altairis.cz/Blog/2018/20180719-wheeltug.ogg">OGG</a></li>
    </ul>
</video>
<p>Součástí emulátoru je i několik kamer a je potřeba je mezi sebou různě přepínat, pomocí tlačítek. A zařídit to, to byl můj úkol. Běžně se prodává zařízení, které umožňuje přepínat několik vstupů, nebo je sloučit do jednoho - třeba video ze čtyř zdrojů naskládá na jednu obrazovku. Problém je, že tato zařízení mají svoje vlastní dálkové ovládání a v rozumné cenové kategorii se nepočítá s jejich programovým řízením.</p>
<p>Vyrobil jsem něco, čemu interně říkám &quot;Rube Goldberg's HDMI Switch&quot; a přestože je to řešení poněkud obskurní, je spolehlivé, univerzální a vesměs funkční.</p>
<h2 id="jak-na-dalkove-ovladani-a-arduino">Jak na dálkové ovládání a Arduino</h2>
<p>S mikrokontrolerem typu Arduino je poměrně snadné být ovládán nebo ovládat jiné zařízení za pomoci klasického infračerveného dálkového ovládání. Potřebujete k tomu jenom IR LEDku (na vysílání) nebo IR čidlo (na příjem, v mém případě šlo o <code>TSOP4838</code>).</p>
<p>Problém jsem tedy vyřešil tak, že jsem vytvořil zařízení, které se &quot;naučilo&quot; signál originálního dálkového ovládání a pak ho na základě stisku příslušného tlačítka umělo zase přehrát.</p>
<p>Infračervené dálkové ovládání funguje trochu jako morseovka. Ovladač zabliká pulzy v určité sestavě a zařízení je dekóduje a zachová se podle toho. Jednotlivých norem je celá řada, naštěstí existuje pro Arduino knihovna <code>IRemote</code>, se kterou je to snadné.</p>
<h2 id="mechanicke-usporadani">Mechanické uspořádání</h2>
<p>Navrhl jsem a na 3D tiskárně vytiskl držák, do kterého se zeshora zasune hotový switch a přesně proti jeho IR snímači je umístěna IR LED (na následujícím obrázku vpravo, je vidět 2x červená izolace):</p>
<p><img src="https://www.cdn.altairis.cz/Blog/2018/20180719-rghdmi-1.jpg" alt="" /></p>
<p>O řízení se stará Arduino Nano. Šlo by použít i menší a levnější Pro Mini, ale použil jsem Nano, protože to má vestavěný USB převodník a kdyby bylo třeba ho v terénu přeprogramovat, bude to snazší. To je ta malá destička na fotce úplně vpravo.</p>
<p>Dále bylo potřeba vyřešit napájení. Naštěstí Arduino je z hlediska napájení poměrně tolerantní a má malý odběr, takže jsem použil původní zdroj k HDMI switchi a jenom jsem si udělal odbočku - na obrázku vlevo.</p>
<p>Paradoxně nejkomplikovanější byly kabely a konektory. Ovládací rozhraní má osm tlačítek pro různé kombinace kamer a další funkce. Nechtěl jsem řešit nějaký multiplexing, protože se vše povede dlouhým kabelem v zarušeném prostředí a muselo to fungovat na první pokus, nebyl čas na ladění.</p>
<p><img src="https://www.cdn.altairis.cz/Blog/2018/20180719-rghdmi-2.jpg" alt="" /></p>
<p>Takže jsem potřeboval (nejméně) devítipinový konektor a kabel. A to pokud možno nějaký univerzální, který se dá snadno kdekoliv koupit, kdyby selhal. Plus další požadavek z konstrukčních důvodů zněl, že konektory musejí být šroubovací. Nakonec jsem použil klasické DB9 konektory a kabely, používané pro klasické sériové porty (RS-232).</p>
<p><img src="https://www.cdn.altairis.cz/Blog/2018/20180719-rghdmi-3.jpg" alt="" /></p>
<p>Na posledním obrázku vidíte hotové řešení. Ovládací konzole s osmi tlačítky je viditelně namontována na simulátoru (na videu je vidět jako černá krabička s nápisem WHEELTUG VISION). Držák je schovaný uvnitř konstrukce.</p>
<p>V době psaní tohoto článku je simulátor v provozu na velké letecké výstavě v Londýně a funguje dle zpráv bez problémů.</p>
<hr />
<p>Řada lidí se na Arduino a podobné &quot;hračky&quot; dívá pohrdlivě a posmívá se jim. Je pravda, že mnohé konstrukce mají k praktičnosti daleko. Nicméně v tomto případě se mi díky Arduinu a pár laciným součástkám podařilo během velmi krátké doby vyřešit reálný konstrukční problém ke spokojenosti zadavatele.</p>
<p>Pokud máte nějaký zajímavý technický problém tohoto typu, rád ho pomohu vyřešit i vám.</p>

      </section>
      <section class="issues">
        <header>
          <i class="fab fa-github">​</i> Je v článku něco špatně? Chcete něco doplnit?</header>
        <p>Komentáře zde nenajdete, ale pokud je v článku chyba nebo k němu chcete něco věcného doplnit, můžete na GitHubu <a href="https://github.com/ridercz/Blog/issues/new?title=Divn%c3%bd+hardware+z+moj%c3%ad+d%c3%adlny+-+ovl%c3%a1d%c3%a1n%c3%ad+HDMI+switche+a+kvadr%c3%a1toru&amp;body=https://www.altair.blog/2018/07/wheeltug">otevřít nový issue</a> nebo <a href="https://github.com/ridercz/Blog/edit/master/source/2018/07/wheeltug.md">navrhnout změnu v textu</a> a poslat mi pull request.</p>
        <p>Tamtéž také najdete <a href="https://github.com/ridercz/Blog/commits/master/source/2018/07/wheeltug.md">historii všech verzí článku</a>, pokud v něm byly provedeny nějaké změny či úpravy.</p>
      </section>
      <section class="sharing">
        <span>Pošli to dál:</span>
        <ul>
          <li>
            <a href="https://twitter.com/intent/tweet?text=https://www.altair.blog/2018/07/wheeltug">
              <i class="fab fa-twitter">​</i>
            </a>
          </li>
          <li>
            <a href="https://www.facebook.com/sharer.php?u=https://www.altair.blog/2018/07/wheeltug">
              <i class="fab fa-facebook-f">​</i>
            </a>
          </li>
        </ul>
      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2023</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <i class="fal fa-rss">​</i> RSS: <a href="/feed.rss">všechno</a> | <a href="/feed-internal.rss">místní</a> | <a href="/feed-external.rss">odkazy</a></li>
      </ul>
    </footer>
    <script src="https://cdnjs.cloudflare.com/ajax/libs/highlight.js/11.4.0/highlight.min.js" integrity="sha512-IaaKO80nPNs5j+VLxd42eK/7sYuXQmr+fyywCNA0e+C6gtQnuCXNtORe9xR4LqGPz5U9VpH+ff41wKs/ZmC3iA==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/arduino.min.js" integrity="sha512-bOF+tbLNVPwsmPKbwZAJT2KD7J2soKGicZMV+iFZVyqD7qgZtpWOiY9+EmB+HyPgTP3Kah7K0aQVtX6mVK3sBg==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/bash.min.js" integrity="sha512-yyMT1pQvQ9ZFAB8j/dUWeEjWTEQZBmV9pitXN7fmJYbqsoizQ0kVw8wONhrwBHE0Z/S8tKQyRcvbW4pG4m5cIw==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/c.min.js" integrity="sha512-lzcjwENIEpri/9RQiWGJLxGxZ21Pr1qWvzEIpEa4yxPTSEderzTew+5Ff5XBbTC3OuLrb4P0qSwISoq1E/ddLg==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/csharp.min.js" integrity="sha512-2S5x4UDJdymqDOBGIz88WSMwb/HC27t9gZyAus7RyUA2n3YXVJlYUrX606FkkU5+XrE+i12FNOhczUpPEh2XiQ==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/css.min.js" integrity="sha512-2EZCMzH/v5Q+9kXnio4UlG/iGM7Iy16NPjb4fFmtu501/gdvebqlP3sa2VvJsxnTJVWlFX8EN+BHxG4efqELWw==" crossorigin="anonymous" referrerpolicy="no-referrer">//</script>¨
              <script src="https://cdnjs.cloudflare.com/ajax/libs/highlight.js/11.4.0/languages/dos.min.js" integrity="sha512-4QYHD9PAHudNw8hYXd79O8t7BrFe2kl19eYIPAwdCxiJ7bYxERRpvS2VbFixd+kfLqVzUH9m1LBnmZlUf3VuAA==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/gcode.min.js" integrity="sha512-BIiAVlWdHwCcZSixwJwhoUJSVGaNtPXCDzcyR5AVlyzXS9FDies/go5012bSdZr15eCTZG4G42GqMSkIhKpSoQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/javascript.min.js" integrity="sha512-Z5vOg00atIeZ04QhYxz3iRlFnU5qnrB0eYbBDmXMhHqJYx4dc6n1KY5qzh3fEfrFzaR05D34mOin6ObjPjuWdA==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/json.min.js" integrity="sha512-WRejcYn/ITFLjqnYYgF3Es2b2dc3GnVc70wF3nO/G6uQtsN/LhxSlZp5y7E9JP3gqQ5gY/TPg9QdOlB3SY+ucQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/markdown.min.js" integrity="sha512-8YFObAd0dPoua15RGQBCDtnXMA4zJnAxaL4QSjgLLEKmJ1A2Aar7M1gamz2512/mKzx1ut96KNV7ggEV8WvRxg==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/openscad.min.js" integrity="sha512-r7SipMjtLS3BxLiHtjRORcw8/sJDk6Ums0BwzuEMQoWe4hSKYQs3Zk2qClX3AwVw9lrTFIu3rTVcGgODqwBMww==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/scss.min.js" integrity="sha512-0U8Ud0Dh6EsQR0cokSx1hPYzG3i8AnfYEaDXNGi5rSsVJMdAaas/gif/b/8JrGsuuC7xl7dfBGHFgZrhWb39Bg==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/sql.min.js" integrity="sha512-LxrbI3MKe/9KnjAs8zlLrZFRpp2J+jp0pML7zd6OAo/LHH8CEKM2Ef/jTfSX1gm8Auex3J5Jdj0rMkYejmMVMQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/xml.min.js" integrity="sha512-2EQPABfCqv0Tr9AxzXh2U9DrbRre5g5H/BL7j/hGbES3mRjQ44bBks0I+2EoPbA4YzWHQ8BsVHNTaHr7t5RHKw==" crossorigin="anonymous" referrerpolicy="no-referrer">//</script><script>
                  hljs.initHighlightingOnLoad();
              </script></body>
</html>