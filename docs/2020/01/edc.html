<!DOCTYPE html>
<html>
  <head>
    <meta charset="utf-8" />
    <title>Co všechno s sebou prosím tě pořád taháš? | ALTAIR.blog</title>
    <meta name="viewport" content="width=device-width,minimum-scale=1,initial-scale=1" />
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="canonical" href="https://www.altair.blog/2020/01/edc" />
    <link rel="stylesheet" href="https://cdnjs.cloudflare.com/ajax/libs/firacode/6.2.0/fira_code.min.css" integrity="sha512-MbysAYimH1hH2xYzkkMHB6MqxBqfP0megxsCLknbYqHVwXTCg9IqHbk+ZP/vnhO8UEW6PaXAkKe2vQ+SWACxxA==" crossorigin="anonymous" referrerpolicy="no-referrer" />
    <link rel="stylesheet" type="text/css" href="/content/styles.min.css?sha=C08933CAEAD84611B3C84A85BB63A51E6E3A8C62" />
    <link rel="stylesheet" type="text/css" href="/content/fa-6.2.1/css/all.min.css" />
    <link rel="alternate" type="application/rss+xml" href="https://www.altair.blog/feed.rss" title="RSS (všechny články)" />
    <link rel="alternate" type="application/rss+xml" href="https://www.altair.blog/feed-internal.rss" title="RSS (pouze místní články)" />
    <link rel="alternate" type="application/rss+xml" href="https://www.altair.blog/feed-external.rss" title="RSS (pouze odkazy)" />
    <link rel="shortcut icon" href="https://www.altair.blog/favicon.ico" />
    <link rel="icon" href="https://www.altair.blog/favicon.ico" />
    <meta name="twitter:card" content="summary_large_image" />
    <meta name="twitter:site" content="@ridercz" />
    <meta name="twitter:title" content="Co všechno s sebou prosím tě pořád taháš?" />
    <meta name="twitter:description" content="Otázku zmíněnou v titulku dostávám docela často. A je pravda, že za léta častého cestování jsem sadu věcí, které s sebou pravidelně nosím, vyladil k dokonalosti. K přežití v divočině by mi asi mnoho platná nebyla, ale jako kvalitně domestikovaný valach se divočině spíš vyhýbám. Problematické situace, jejichž výskyt je u mne pravděpodobný, jsou poněkud... civilizovanějšího charakteru. Takže potřebuju spíš ten správný druh USB kabelu než křesadlo na nouzové rozdělání ohně." />
    <meta name="twitter:image" content="https://www.altair.blog/cover-pictures/20200107-edc.jpg" />
    <meta property="article:published_time" content="2020-01-07" />
    <meta property="og:type" content="article" />
    <meta property="og:site_name" content="ALTAIR.blog" />
    <meta name="author" content="Michal Altair Valášek" />
    <meta name="title" property="og:title" content="Co všechno s sebou prosím tě pořád taháš?" />
    <meta name="description" property="og:description" content="Otázku zmíněnou v titulku dostávám docela často. A je pravda, že za léta častého cestování jsem sadu věcí, které s sebou pravidelně nosím, vyladil k dokonalosti. K přežití v divočině by mi asi mnoho platná nebyla, ale jako kvalitně domestikovaný valach se divočině spíš vyhýbám. Problematické situace, jejichž výskyt je u mne pravděpodobný, jsou poněkud... civilizovanějšího charakteru. Takže potřebuju spíš ten správný druh USB kabelu než křesadlo na nouzové rozdělání ohně." />
    <meta name="image" property="og:image" content="https://www.altair.blog/cover-pictures/20200107-edc.jpg" />
    <meta property="og:locale" content="cs_CZ" />
    <meta property="og:url" content="https://www.altair.blog/2020/01/edc" />
    <script>
      (function(f, a, t, h, o, m){
        a[h]=a[h]||function(){
          (a[h].q=a[h].q||[]).push(arguments)
        };
        o=f.createElement('script'),
        m=f.getElementsByTagName('script')[0];
        o.async=1; o.src=t; o.id='fathom-script';
        m.parentNode.insertBefore(o,m)
      })(document, window, '//stats.altair.blog/tracker.js', 'fathom');
      fathom('set', 'siteId', 'OBOTR');
      fathom('trackPageview');
    </script>
    <script src="/content/scripts/autocorrect.js?sha=3D24FB150C3151FFF3B9BFCA112E1A8B2F32B377" defer="defer" onload="typo.runAutoCorrector({number: false})">//</script>
    <meta name="robots" content="index, follow" />
    <link rel="stylesheet" href="https://cdnjs.cloudflare.com/ajax/libs/highlight.js/11.4.0/styles/default.min.css" integrity="sha512-hasIneQUHlh06VNBe7f6ZcHmeRTLIaQWFd43YriJ0UND19bvYRauxthDg8E4eVNPm9bRUhr5JGeqH7FRFXQu5g==" crossorigin="anonymous" referrerpolicy="no-referrer" />
  </head>
  <body class="hascover" style="background-image: url(/cover-pictures/20200107-edc.jpg)">
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="max-height:100px;max-width:80%" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-fw fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-fw fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-fw fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-fw fa-list-alt"> </i>
          </a>
        </li>
        <li>
          <a href="/search" title="Vyhledávání">
            <i class="fal fa-fw fa-search"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-fw fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-fw fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-fw fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-fw fa-question"> </i>
          </a>
        </li>
      </ul>
    </nav>
    <main>
      <h1>Co všechno s sebou prosím tě pořád taháš?</h1>
      <aside class="article-info">
        <ul class="categories">
          <li>
            <a href="/categories/tipy-triky" title="Rubrika">
              <i class="fal fa-tag"> </i>Tipy, triky</a>
          </li>
        </ul>
        <div title="Autor">
          <a href="https://www.rider.cz/">Michal Altair Valášek </a>
          <i class="fal fa-fw fa-user">​</i>
        </div>
        <div title="Datum vydání">
          <time datetime="2020-01-07">7. ledna 2020 <i class="fal fa-fw fa-calendar-lines">​</i></time>
        </div>
      </aside>
      <section class="article-text">
        <p>Otázku zmíněnou v titulku dostávám docela často. A je pravda, že za léta častého cestování jsem sadu věcí, které s sebou pravidelně nosím, vyladil k dokonalosti. K přežití v divočině by mi asi mnoho platná nebyla, ale jako kvalitně domestikovaný valach se divočině spíš vyhýbám. Problematické situace, jejichž výskyt je u mne pravděpodobný, jsou poněkud... civilizovanějšího charakteru. Takže potřebuju spíš ten správný druh USB kabelu než křesadlo na nouzové rozdělání ohně.</p>
<p>Rozhodl jsem se tedy dát dohromady přehled svého &quot;EDC&quot; - everyday carry. Mám tři standardizované úrovně, podle toho, kam jdu a jak dlouho tam budu. Pokud chcete, můžete se inspirovat. Pokud to bylo možné, přidal jsem odkazy na konkrétní výrobky, které se mi osvědčily. Některé odkazy obsahují affiliate kódy, takže když si něco koupíte, dostanu za to provizi.</p>
<h2 id="skutecne-edc">Skutečné EDC</h2>
<p>První úroveň představují věci, které mám u sebe prakticky pořád, tedy pokud mám na sobě kalhoty. Všechny je nosím po kapsách a v různých držácích a pouzdrech na pásku. Kožené kapsičky mi vyrobil na míru kamarád sedlář Kairon, další držáky jsem si vytisknul a navrhl sám.</p>
<ul>
<li><strong>Mobil <a href="https://www.alza.cz/xiaomi-mi-a3?dq=5644758&amp;idp=10731">(Xiaomi Mi A3)</a></strong> Poté co mi Microsoft zabil platformu Windows Phone, musel jsem s mohutným brbláním přejít na Android. Což kvůli bezpečnostním aktualizacím znamená model mobilu, který je součástí programu Android One, pro který Google přímo dodává a garantuje aktualizace a jako bonus dostanete čistý Android. To také výrazně zužuje nabídku modelů, které připadají v úvahu. Dlouho jsem ke své spokojenosti používal Xiaomi Mi A1. Model A2 mě nějak k upgrade nepřesvědčil, takže jsem ho přeskočil a teď mám A3.</li>
<li>Chytré hodinky <strong>Samsung Galaxy Watch</strong> S3 Frontier. Nevyužívám žádné jejich fitness funkce (když už vykonávám nějakou fyzickou námahu, mám na sobě obvykle postroj a hodinky se k tomu úplně nehodí :-), ale za velice praktické používám notifikace z mobilu.</li>
<li><strong>Šifrovanou flashku</strong> <a href="https://www.alza.cz/kingston-datatraveler-2000-32gb-d4017060.htm?idp=10731">(Kingston DataTraveler 2000 32 GB)</a>. Na ní mám nejdůležitější zálohy, přičemž flashka sama je hardwarově šifrovaná a má na sobě klávesnici pro zadání PINu.</li>
<li>Pár náhodných flashek různé velikosti a druhu, podle toho, co je zrovna při ruce.</li>
<li><strong><a href="https://www.alza.cz/sport/victorinox-swiss-tool-27-funkci-d136099.htm?idp=10731">Multitool Victorinox</a></strong>, který je kromě obvyklých nástrojů (nůž, pilka, pilník, kleště, otvírák na konzervy atd.) doplněn i sadou nejčastějších bitů. Jde o victorinoxí alternativu klasického &quot;leathermana&quot;. Součástí sady je i zahnutá rukojeť na standardní šestiboké bity, nosím s sebou několik nejběžnějších. Po asi deseti letech se mi rozpadlo dodávané pouzdro, tak jsem si nechal vyrobit nové, dvojité, kožené, kam se mi vedle multitoolu a bitů vejdou ještě následující dvě položky.</li>
<li><strong>Pár nitrilových rukavic</strong>, které mne naučili nosit na kurzu první pomoci pro případ, že bych ji někdy někomu musel poskytovat.</li>
<li><strong>Sluchátka</strong> <a href="https://www.alza.cz/koss-spark-plug-cerna-dozivotni-zaruka-d5599718.htm?idp=10731">(Koss The Plug)</a>, která jsou použitelná i jako špunty do uší, dobře izolují.</li>
<li><strong><a href="http://s.click.aliexpress.com/e/4rVCcAbe">Bluetooth adaptér</a></strong> pro bezdrátové připojení sluchátek k mobilu (s 3D tištěným držákem na pásek). Bohužel jsem nebyl schopen objevit BT sluchátka, která by mi vyhovovala.</li>
<li><strong>Nůž Husky s výměnnými čepelemi</strong>. Ten jsem koupil v USA, ale podobné modely se dají koupit i v ČR nebo <a href="http://s.click.aliexpress.com/e/52pibDgk">na AliExpressu</a>, i když nejsou tak ploché. Má form factor klasického plochého zavíracího nože, ale místo klasické čepele má lichoběžníkové výměnné břity. To pokládám za velice praktické. Tenhle nůž používám několikrát denně na spoustu věcí, od otevírání balíků a sáčků po odlepování samolepek z podkladu a samozřejmě klasické řezání. Zvykl jsem si na něj tak, že jsem bez něj jako bez ruky, což jsem zjistil, když jsem ho neustále někde zapomínal. Pořídil jsem si na něj držák se samonavíjecím lankem, který se obvykle používá na ID karty. Není příliš robustní a nedržel mi na pásku, takže jsem si na něj navrhl a vytiskl speciální adaptér, jehož zásluhou je pevně spojen s páskem a od té doby jsem nůž nikde nenechal.</li>
<li><strong>Pouzdro s platebními a jinými kartami</strong> (RFID shielded).</li>
<li><strong>Plastová párátka</strong> v krabičce z drogerie DM. Štvou mě zbytky jídla mezi zuby, takže bez párátek nedám ani ránu.</li>
<li><strong>Gumičky na vlasy</strong>, protože dlouhé vlasy se mi občas nepříjemně pletou.</li>
<li>Větší množství <strong>mikrotenových sáčků</strong> na psí exkrementy.</li>
</ul>
<p>Když vyrážím mimo domov, mám v kapsách bundy ještě peněženku, klíče od bytu a případně auta a v případě delší výpravy též čtečku Kindle, viz dále.</p>
<h2 id="batoh">Batoh</h2>
<p>Pokud domov opouštím na delší dobu, typicky s sebou beru batoh s notebookem. Tedy, s notebookem a řadou dalších věcí, pomocí kterých jsem schopen v podstatě kdekoliv plnohodnotně IT fungovat.</p>
<ul>
<li>Batoh <strong><a href="https://www.alza.cz/auto/boblbee-gtx-25l-meteor-d4828730.htm?idp=10731">Boblbee Megalopolis Aero</a></strong>. Má skořepinovou konstrukci z pevného ABS plastu, vestavěný páteřový chránič a poměrně značnou mechanickou odolnost. Není nejlevnější (stál mě asi 6000 Kč), ale mám ho více než deset let. Když mi při nehodě na dálnici z auta vystoupil zavřeným oknem, přeletěl dva jízdní pruhy a přejel ho náklaďák, nejenom že ochránil notebook uvnitř, ale sám zůstal nadále použitelný. Ale uznávám, že za ta léta už skutečně vypadá jako něco, co přejel náklaďák a uvažuji, že si pořídím nový exemplář. <em>Odkaz vede na Boblbee GTX 25L, což je podle fotky tentýž model, jenom přejmenovaný a bohužel podstatně dražší.</em></li>
<li><strong>Notebook</strong> (ThinkPad T495, Ryzen 5 Pro, 24 GB RAM a 1 TB disk). Ten mám poměrně nově a ještě mne nepřestalo překvapovat, jak je placatý proti T430, kterou jsem měl předtím. K <a href="https://www.alza.cz/lenovo-thinkpad-t490s?dq=5659699&amp;idp=10731">základní konfiguraci notebooku</a> jsem si pořídil ještě dalších <a href="https://www.alza.cz/kingston-16gb-ddr4-2666mhz-d5345030.htm?idp=10731">16 GB RAM</a>, <a href="https://www.alza.cz/intel-660p-m-2-1tb-ssd-nvme-d5484935.htm?idp=10731">terový NVMe SSD od Intelu</a> a <a href="https://www.alza.cz/lenovo-thinkpad-65w-ac-usb-c-d4842093.htm?idp=10731">druhý zdroj</a>, protože jeden vozím s sebou a druhý mám trvale nainstalovaný ve stole.</li>
<li><strong><a href="https://www.alza.cz/amazon-new-kindle-2019-cerny-d5580057.htm?idp=10731">Amazon Kindle</a></strong> 10th gen, který zaručuje, že se nikde nebudu nudit, protože v něm mám celou knihovnu a baterie e-Inkové čtečky vydrží velice dlouho.</li>
<li><strong>Čtverečkovaný blok A4</strong> + psací podložka (<strong>clipboard</strong>). Rukou poznámky moc nepíšu, ale papír se občas hodí, navíc podložku používám jako shromaždiště různých dokladů a podkladů, které na konkrétní cestě potřebuju.</li>
<li><strong><a href="https://www.alza.cz/alzapower-unlimited-20-000mah-power-delivery-3-0-45w-black-d5560707.htm?idp=10731">Powerbanka AlzaPower Unlimited</a></strong>, kterou jsem si koupil velmi čerstvě. Dosud jsem měl standardní 15 Ah powerbanku, upgradoval jsem na model s 20 Ah a funkcí USB Power Delivery, protože přes USB-C dokáže nabít i můj notebook.</li>
<li><strong>Záznamník Zoom Q2 HD</strong>, což je hodně dobrý záznamník zvuku a hodně špatná HD kamera. Používám ho na záznam přednášek a úředních jednání. Mám k němu i <strong>miniaturní stativ</strong>.</li>
<li>Teleskopický <strong>jezdecký bičík</strong>, protože nikdy nevíte, kdy se taková věc může hodit.</li>
<li>Pouzdro s větším příslušenstvím:
<ul>
<li>Myš <strong><a href="https://www.alza.cz/microsoft-sculpt-comfort-mouse-wireless-cerna-d458946.htm?idp=10731">Microsoft Sculpt Comfort Mouse</a></strong>, protože touchpad nebo trackpoint jsem se nikdy pořádně nenaučil používat. Tato myš je spolehlivá a komunikuje přes Bluetooth, takže není třeba zabírat USB port kabelem nebo receiverem.</li>
<li>Prezentér <strong><a href="https://www.alza.cz/logitech-wireless-presenter-r400-d138120.htm?idp=10731">Logitech Wireless Presenter R400</a></strong> na dálkové ovládání PowerPointu. Zkoušel jsem mnoho modelů s různými rozšířenými funkcemi, ale nakonec jsem se pokorně vrátil k celkem základnímu modelu, který je ale dobře vymyšlený a spolehlivý.</li>
<li><strong>USB nabíječku</strong> čínské provenience se třemi USB porty, kterou používám k dobíjení všech možných zařízení.</li>
<li><strong>Univerzální magnetický kabel</strong> pro Kindle, mobil, BT adaptér a většinu dalších zařízení. O těchto magnetických kabelech jsem <a href="https://www.altair.blog/2019/05/magneticke-kabely">psal samostatný článek</a>.</li>
<li><strong>Nabíjecí kolébku</strong> na Galaxy Watch a kabel USB-A na USB-Micro k ní, protože ta kolébka je špatně udělaná a nedrží tam magnetický konektor)</li>
<li><strong>USB Wi-Fi adaptér</strong> <a href="https://www.alza.cz/tp-link-tl-wn722n-d155291.htm?idp=10731">TP-Link TL-WN722N</a>. Někdy se hodí mít víc než jednu Wi-Fi kartu a tento konkrétní model má navíc externí anténu a standardní konektor na připojení jiné. Hodí se na... různé věci, jejichž podrobnější popis by vydal na samostatný článek.</li>
<li>Univerzální <strong>USB čtečku paměťových karet</strong>, která podporuje téměř všechny existující druhy paměťových karet.</li>
<li><strong>Redukci z MiniDP</strong> na DisplayPort/HDMI/DVI, která sem v podstatě nepatří. Potřeboval jsem ji ke starému notebooku (který měl jenom MiniDP a VGA výstup), nový ThinkPad má přímo HDMI. Měla by být součástí až vyššího stupně výbavy (je třeba k mému záložnímu notebooku), ale logisticky se mi hodí ji nosit u ostatního příslušenství, takže tam až na další zůstala.</li>
</ul>
</li>
<li>Pouzdro s menším příslušenstvím:
<ul>
<li><strong>Kabely USB</strong>-A na USB-B, USB-Micro, USB-Mini, USB-C, od každého 2 ks.</li>
<li><strong>Prodlužovák USB</strong>-A na USB-A, protože někdy je třeba zapojit zařízení, které se z prostorových nebo jiných důvodů nehodí zapojit přímo do konektoru.</li>
<li><strong>Redukce USB-C na USB-A</strong>, pro připojení běžných USB zařízení k mobilu.</li>
<li><strong>Čtečku SD/MicroSD</strong> paměťových karet na USB 3.0 a <strong>pár SD/MicroSD karet</strong>. Ty používám v různých zařízeních typu Raspberry Pi (které je součástí vyšší verze výbavy) a podobně. Koupil jsem si malou čtečku s podporou USB 3.0, protože je rychlejší než ta větší univerzální, a když na SD kopíruju několikagigový image, rychlost se hodí. A nové čtečky zase nemívají podporu pro starší typy karet.</li>
<li><strong>M.2 NVMe SSD 512 GB</strong> v <a href="https://www.alza.cz/axagon-eem2-ug2-d5650527.htm?idp=10731">USB-C boxu</a>, který byl (bez toho boxu) původně v ThinkPadu; používám ho na virtuální počítače, protože nový ThinkPad T495 bohužel má jenom jeden slot na disky.</li>
<li><strong><a href="https://www.alza.cz/kingston-skc600-512gb-d5689887.htm?idp=10731">SSD Kingston 512 GB</a></strong> v <a href="https://www.alza.cz/connect-it-toolfree-clear-d5698604.htm?idp=10731">USB3 boxu</a>, jako univerzální rychlé odkladiště. Těch USB 3 boxů mám několik. Jsou rychlé, spolehlivé a líbí se mi, že jsou průhledné.</li>
<li><strong>Náhradní sluchátka</strong> <a href="https://www.alza.cz/koss-spark-plug-cerna-dozivotni-zaruka-d5599718.htm?idp=10731">Koss The Plug</a>, protože nejsou moc mechanicky odolná a když z nich urvu ty měkké části i s výstupem měniče, tak mi je sice za pár korun vymění v rámci doživotí záruky, ale než se dostanu do firmy <em>Eurostar Ostrava</em> (která z důvodu utajení sídlí v Praze-Čakovicích) nebudu mít z čeho poslouchat muziku. Je jednodušší si vzít náhradní.</li>
<li>Mikrokontroler <strong>NodeMCU</strong> s ESP8266 a <strong>USB Beetle</strong> s ATmega32U4. Na hraní, testování a pro využití v rámci... kybernetické bezpečnosti.</li>
<li><strong>Ethernetový kabel</strong> (2x), protože drát wifinou nenahradíš.</li>
</ul>
</li>
<li>Pouzdro s nářadím:
<ul>
<li><strong><a href="http://s.click.aliexpress.com/e/lWdTNu9E">Univerzální klička</a></strong>, která obsahuje rozhraní pro otevírání nejrůznějších rozvaděčů, elektro skříní, železničních vagonů a dalších věcí, které se zavírají na různé troj-, čtver- a jinakhrany. Také obsahuje rozhraní pro zapojení standardních šestihranných bitů.</li>
<li><strong><a href="http://s.click.aliexpress.com/e/lEfVLZNI">Sada miniaturních šroubováků</a></strong>, na brýle a drobnou elektroniku, protože se s nimi pracuje lépe než s bity.</li>
<li><strong><a href="http://s.click.aliexpress.com/e/niOyDuFI">Sada bezpečnostních bitů</a></strong>, jako jsou různé varianty &quot;security TORX&quot; a další. Je neuvěřitelné, jak mnoho zabezpečovacích prvků spoléhá jenom na to, že u sebe útočník nebude mít ten <em>správně divný</em> šroubovák.</li>
<li><strong>Náhradní baterie</strong> do myši a prezentéru (malé a velké tužkové, alkalické z IKEA).</li>
<li><strong>Sada čtyř barevných fixů</strong> Centropen 0,5 mm.</li>
<li><strong>Kovová verzatilka</strong> + náhradní tuhy a guma na psaní a... jiné věci.</li>
</ul>
</li>
<li>Lékárnička:
<ul>
<li><strong>Paralen</strong>, <strong>Ibalgin</strong>, <strong>hořčík</strong>, <strong>Endiaron</strong> a <strong>Aulin</strong>. S překvapením jsem zjistil (nejméně vhodným způsobem), že třeba v USA se léky s paracetamolem neprodávají.</li>
<li><strong>Mundisal gel</strong>, protože trpím na afty a tohle je jediné, co na ně spolehlivě zabírá.</li>
<li>Polštářkové <strong>náplasti</strong>.</li>
<li><strong>Šťourátka do uší</strong>, protože mne prostě občas uši svědí a potřebuju se v nich podrbat a bez toho jsem nervní, a to nikdo nechceme.</li>
<li>Balíček <strong>papírových kapesníků</strong>.</li>
<li>Balíček <strong>vlhčených kapesníků</strong>.</li>
<li><strong>Žvýkačky</strong>, protože na některé obzvláště vzpurné zbytky jídla párátko nestačí.</li>
</ul>
</li>
</ul>
<h2 id="prenocovaci-zavazadlo">Přenocovací zavazadlo</h2>
<p>Pokud někam jedu na delší dobu, typicky na školení nebo něco podobného, beru s sebou přenocovací zavazadlo s rozšířenou sadou vybavení.</p>
<ul>
<li>Oním zavazadlem je <strong>kufr na nářadí na kolečkách Stanley Fatmax</strong>. Vyzkoušel jsem mnoho různých zavazadel různých značek, která se buďto neosvědčila při cestování nebo se ukázala být nedostatečně vlkuvzdorná při pobytu doma. Nakonec jsem skončil u bedny na nářadí na kolečkách. Jako cestovní zavazadlo je netradiční, ale překvapivě vhodná. Je vodo- a prachotěsná, má správnou velikost, dokáže stát na výšku (a tedy zabírá malý prostor) a dá se pohodlně nést i v ruce, pokud terén není průchodný pro kolečka. To vše při ceně zhruba poloviční až čtvrtinové proti lepšímu kufru nebo tašce. Navíc v kombinaci s mou zálibou v reflexních oděvech podporuje mou image dělného člověka z lidu, což sice vzbuzuje jistý podiv v lepších hotelech, ale může se hodit s ohledem na nastupující svébytnou kombinaci socialismu a fašismu jako mimikry ;-).</li>
<li><strong>Záložní notebook</strong> se zdrojem. Když mi den před velkým školením klekl můj předchozí notebook, poněkud mě to vyděsilo. Proto jsem si zorganizoval a nainstaloval záložní ultrabook a na větší akce ho vozím s sebou, záměrně v jiném zavazadle než ten primární.</li>
<li><strong>Sada prádla</strong> na předpokládanou dobu pobytu + 1x rezervní sada, v igelitové tašce.</li>
<li>Hygienický balíček:
<ul>
<li><strong>Univerzální sprchový gel</strong>/mýdlo/šampon</li>
<li><strong>Deodorant</strong></li>
<li><strong>Kartáček na zuby a pastu</strong></li>
<li><strong>Lžíce</strong>, kterou jsem asi před pěti lety ukradl v brněnské pobočce Gopasu, když jsem v hotelu neměl čím jíst jogurt, na který jsem dostal chuť a od té doby ji chronicky zapomínám vrátit do kuchyňky.</li>
</ul>
</li>
<li><strong><a href="https://www.raspad.com/">RasPad</a></strong> + zdroj. RasPad je tablet s dotykovou obrazovkou pro Raspbery Pi a baterií. Mám v něm <a href="https://www.alza.cz/raspberry-pi-3-model-b-d5284636.htm?idp=10731">RPi 3 B+</a>. Umí fungovat i jako externí monitor s HDMI vstupem. RasPi se vždycky hodí a ve spojitosti s <a href="https://www.alza.cz/gogen-wkb-460-cz-b-levne-d5256506.htm?idp=10731">bezdrátovou klávesnicí s touchpadem</a> je to univerzální přenosný terminál všeho druhu.</li>
<li><strong><a href="https://www.alza.cz/i-tec-usb-3-0-2x-hdmi-d5242257.htm?idp=10731">USB 3.0 grafická karta</a></strong> od DisplayLinku + DVI to HDMI kabel, což mi umožní nezávisle používat presenter view v PowerPointu i v případě, že se přednáška nahrává a nemohu tedy přepínat displeje na notebooku. <em>Odkaz vede na novější verzi, která má 2x HDMI, ne 1x DVI, ta moje se už neprodává).</em></li>
<li><strong>Fleecová deka</strong>, protože jsem zvyklý mít na spaní dvě deky, abych si jednu mohl nahňácat mezi nohy a ne ve všech hotelech jsou na takové hosty připraveni.</li>
<li>Šestihlavý &quot;pes&quot; - <strong>prodlužovací zásuvka</strong>, protože v řadě hotelů mají zásuvek málo a/nebo jsou neprakticky umístěné.</li>
<li><strong>LED reflektor 20 W</strong>, protože existuje tajné spiknutí hoteliérů, kteří si myslí, že hosti by na pokojích neměli pracovat ale souložit, a tudíž je vybavují výhradně svítidly vhodnými pro náladové osvětlení, při kterém nic nevidím. Léta jsem s sebou vozil výkonný halogenový reflektor, který jsem zapojil do zásuvky a opřel světlo do stropu nebo do zdi, což jasně osvětlilo celý pokoj. Nyní jsem upgradoval na LED technologii, která je skladnější při stejném světelném toku.</li>
<li>Záchovná dávka <strong>jídla a pití</strong> pro případ, že dorazím pozdě večer někam, kde se nedá koupit nic k jídlu.</li>
</ul>
<p>Čtvrtou úroveň pak představují věci, které s sebou vozím v autě. To je ale sada dosud poněkud neustálená, takže o ní napíšu někdy později.</p>

      </section>
      <section class="issues">
        <header>
          <i class="fab fa-github">​</i> Je v článku něco špatně? Chcete něco doplnit?</header>
        <p>Komentáře zde nenajdete, ale pokud je v článku chyba nebo k němu chcete něco věcného doplnit, můžete na GitHubu <a href="https://github.com/ridercz/Blog/issues/new?title=Co+v%c5%a1echno+s+sebou+pros%c3%adm+t%c4%9b+po%c5%99%c3%a1d+tah%c3%a1%c5%a1%3f&amp;body=https://www.altair.blog/2020/01/edc">otevřít nový issue</a> nebo <a href="https://github.com/ridercz/Blog/edit/master/source/2020/01/edc.md">navrhnout změnu v textu</a> a poslat mi pull request.</p>
        <p>Tamtéž také najdete <a href="https://github.com/ridercz/Blog/commits/master/source/2020/01/edc.md">historii všech verzí článku</a>, pokud v něm byly provedeny nějaké změny či úpravy.</p>
      </section>
      <section class="sharing">
        <span>Pošli to dál:</span>
        <ul>
          <li>
            <a href="https://twitter.com/intent/tweet?text=https://www.altair.blog/2020/01/edc">
              <i class="fab fa-twitter">​</i>
            </a>
          </li>
          <li>
            <a href="https://www.facebook.com/sharer.php?u=https://www.altair.blog/2020/01/edc">
              <i class="fab fa-facebook-f">​</i>
            </a>
          </li>
        </ul>
      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2023</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <i class="fal fa-rss">​</i> RSS: <a href="/feed.rss">všechno</a> | <a href="/feed-internal.rss">místní</a> | <a href="/feed-external.rss">odkazy</a></li>
      </ul>
    </footer>
    <script src="https://cdnjs.cloudflare.com/ajax/libs/highlight.js/11.4.0/highlight.min.js" integrity="sha512-IaaKO80nPNs5j+VLxd42eK/7sYuXQmr+fyywCNA0e+C6gtQnuCXNtORe9xR4LqGPz5U9VpH+ff41wKs/ZmC3iA==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/arduino.min.js" integrity="sha512-bOF+tbLNVPwsmPKbwZAJT2KD7J2soKGicZMV+iFZVyqD7qgZtpWOiY9+EmB+HyPgTP3Kah7K0aQVtX6mVK3sBg==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/bash.min.js" integrity="sha512-yyMT1pQvQ9ZFAB8j/dUWeEjWTEQZBmV9pitXN7fmJYbqsoizQ0kVw8wONhrwBHE0Z/S8tKQyRcvbW4pG4m5cIw==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/c.min.js" integrity="sha512-lzcjwENIEpri/9RQiWGJLxGxZ21Pr1qWvzEIpEa4yxPTSEderzTew+5Ff5XBbTC3OuLrb4P0qSwISoq1E/ddLg==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/csharp.min.js" integrity="sha512-2S5x4UDJdymqDOBGIz88WSMwb/HC27t9gZyAus7RyUA2n3YXVJlYUrX606FkkU5+XrE+i12FNOhczUpPEh2XiQ==" crossorigin="anonymous" referrerpolicy="no-referrer">//</script>
    <script src="https://cdnjs.cloudflare.com/ajax/libs/highlight.js/11.4.0/languages/css.min.js" integrity="sha512-2EZCMzH/v5Q+9kXnio4UlG/iGM7Iy16NPjb4fFmtu501/gdvebqlP3sa2VvJsxnTJVWlFX8EN+BHxG4efqELWw==" crossorigin="anonymous" referrerpolicy="no-referrer">//</script>¨
              <script src="https://cdnjs.cloudflare.com/ajax/libs/highlight.js/11.4.0/languages/dos.min.js" integrity="sha512-4QYHD9PAHudNw8hYXd79O8t7BrFe2kl19eYIPAwdCxiJ7bYxERRpvS2VbFixd+kfLqVzUH9m1LBnmZlUf3VuAA==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/gcode.min.js" integrity="sha512-BIiAVlWdHwCcZSixwJwhoUJSVGaNtPXCDzcyR5AVlyzXS9FDies/go5012bSdZr15eCTZG4G42GqMSkIhKpSoQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/javascript.min.js" integrity="sha512-Z5vOg00atIeZ04QhYxz3iRlFnU5qnrB0eYbBDmXMhHqJYx4dc6n1KY5qzh3fEfrFzaR05D34mOin6ObjPjuWdA==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/json.min.js" integrity="sha512-WRejcYn/ITFLjqnYYgF3Es2b2dc3GnVc70wF3nO/G6uQtsN/LhxSlZp5y7E9JP3gqQ5gY/TPg9QdOlB3SY+ucQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/markdown.min.js" integrity="sha512-8YFObAd0dPoua15RGQBCDtnXMA4zJnAxaL4QSjgLLEKmJ1A2Aar7M1gamz2512/mKzx1ut96KNV7ggEV8WvRxg==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/openscad.min.js" integrity="sha512-r7SipMjtLS3BxLiHtjRORcw8/sJDk6Ums0BwzuEMQoWe4hSKYQs3Zk2qClX3AwVw9lrTFIu3rTVcGgODqwBMww==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/scss.min.js" integrity="sha512-0U8Ud0Dh6EsQR0cokSx1hPYzG3i8AnfYEaDXNGi5rSsVJMdAaas/gif/b/8JrGsuuC7xl7dfBGHFgZrhWb39Bg==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/sql.min.js" integrity="sha512-LxrbI3MKe/9KnjAs8zlLrZFRpp2J+jp0pML7zd6OAo/LHH8CEKM2Ef/jTfSX1gm8Auex3J5Jdj0rMkYejmMVMQ==" crossorigin="anonymous" referrerpolicy="no-referrer">//</script><script src="https://cdnjs.cloudflare.com/ajax/libs/highlight.js/11.4.0/languages/xml.min.js" integrity="sha512-2EQPABfCqv0Tr9AxzXh2U9DrbRre5g5H/BL7j/hGbES3mRjQ44bBks0I+2EoPbA4YzWHQ8BsVHNTaHr7t5RHKw==" crossorigin="anonymous" referrerpolicy="no-referrer">//</script><script>
                  hljs.initHighlightingOnLoad();
              </script></body>
</html>