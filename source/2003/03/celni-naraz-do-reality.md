<!-- dcterms:identifier = riderweblog#16 -->
<!-- dcterms:title = Čelní náraz do reality -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-03-03T10:58:55+01:00 -->
<!-- dcterms:dateAccepted = 2003-03-03T10:58:55+01:00 -->

Tak jsem se vám onehdá zase díval na svůj oblíbený film [Spirit: Stallion of the Cimarron](http://www.dreamworks.com/spirit/).

Ten film začíná scénou, kdy proti kameře běží stádo koní. Ti následně proběhnou těsně kolem ní, načež se kamera otočí, chvíli s nimi běží, pak se znovu otočí a na závěr se vznese do vzduchu a zakončí celou scénu leteckým záběrem. To vše v jediném dlouhém záběru bez střihu.

Strávil jsem několik desítek minut tím, že jsem si tuhle scénu pouštěl znovu a znovu a snažil se vymyslet, jak to sakra natočili. Skončil jsem u nějakého zařízení v duchu dlouhého gyroskopického ramene připevněného na vrtulníku, když jsem si uvědomil, že ten film je sakra animovanej, tudíž tam *není* žádná kamera.

Jak se říká, čelní náraz do reality.