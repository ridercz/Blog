<!-- dcterms:identifier = riderweblog#26 -->
<!-- dcterms:title = Nový design bude! -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-03-19T15:34:59+01:00 -->
<!-- dcterms:dateAccepted = 2003-03-19T15:34:59+01:00 -->

[Diskuse nad designem weblogu](http://weblog.rider.cz/CommentList.aspx?day=20030317), která se rozjela pod mým minulým záznamem, mne nutí objasnit minulost a budoucnost tohoto webu.

Původní umělecký záměr nepočítal s tím, že v textu budou obrázky nebo něco takového. Weblog měl být mým poznámkovým blokem na psaní různých krátkých textových postřehů. Tato idea předpokládala, že web bude úzký - šířka textu měla být v podstatě stejná, jako sloupce vlevo. Počítal jsem s tím, že zde budou krátké zápisy, které zalomením na úzkou šířku opticky prodloužím.

Ovšem, jak už u mých projektů bývá pravidlem, <em>jaksi se to zvrhlo</em>. Podcenil jsem sílu své grafomanie, která způsobuje, že příspěvky se rozhodně nevejdou do pár vět. Také jsem si neuvědomil, že jako letitý vlastník digitálního fotoaparátu svět kolem sebe dokumentuji v hojné míře také fotograficky.

Pokud sledujete číslo verze systému Cheetah (dole na stránce), zjistíte, že se mění. Chystám se i na změnu desigu - Jerry má pravdu, že ten sloupec vlevo je zbytečně široký a navíc, vzhledem k tomu, že kalendář nezvýrazňuje záznamy v logu, je docela zbytečný.

Takže prosím vydržte ještě pár dní, pak se dočkáte změny k lepšímu. Bohužel mám momentálně na práci nějaké akutnější věci, takže tento úkol je IN-Q.