<!-- dcterms:identifier = riderweblog#36 -->
<!-- dcterms:title = Go mobile! -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-04-04T01:22:41+02:00 -->
<!-- dcterms:dateAccepted = 2003-04-04T01:22:41+02:00 -->

![Weblog na smartphone Sony Ericsson P800](http://weblog.rider.cz/files/weblog_na_p800.jpg)Můj weblog si nyní můžete číst nejenom prostřednictím standardního webového prohlížeče, ale též prostřednictvím kapesního počítače nebo mobilního telefonu.

Na adrese [<strong>http://weblog.rider.cz/mobile/</strong>](http://weblog.rider.cz/mobile/) byla spuštěna testovací verze speciální aplikace, která zpřístupňuje záznamy z logu i mobilním zařízením. Využívá technologie [Microsoft Mobile Internet Toolkit](http://www.asp.net/mobile/intro.aspx?tabindex=6), která podle typu zařízení, které k aplikaci přistupuje, patřičným způsobem formátuje výstup v HTML, XHTML nebo WML. Zároveň bere ohled na schopnosti toho kterého zařízení, rozměry obrazovky atd.

Zatím jsem měl možnost vyzkoušet funčnost na iPaqu (Pocket PC), smartphone Sony Ericsson P800 (Symbian OS) a na běžném WAPovém mobilním telefonu Siemens ME 45. Všude aplikace fungovala, včetně správného zobrazování diakritiky.

Byl bych velmi rád, kdybyste mohli vyzkoušet funkčnost aplikace i na jiných zařízeních, zejména pak na Palmech a Psionech. Ještě raději budu, pokud mi pak pošlete fotografii nebo screenshot obrazovky. Zajímalo by mne, jak stránky vypadají na různých zařízeních.

Zatím je přes PDA/WAP dostupná jenom základní funkčnost (prohlížení záznamů), v brzké době přibude i práce s komentáři a pro mne administrace, umožňující přidávání zpráv z mobilních zařízení.