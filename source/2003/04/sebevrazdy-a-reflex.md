<!-- dcterms:identifier = riderweblog#42 -->
<!-- dcterms:title = Sebevraždy a Reflex -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-04-10T19:34:36+02:00 -->
<!-- dcterms:dateAccepted = 2003-04-10T19:34:36+02:00 -->

Pravidelně čtu tištěný Reflex. Nyní je to snad poprvé, co mne napadlo podívat se na jeho [webové stránky](http://www.reflex.cz/Clanek23696.htm). Po odeznění prvotního šoku (viz níže), jsem tam nalezl [zajímavý komentář](http://www.reflex.cz/Clanek23696.htm), který se zaobírá stejným tématem jako můj první dnešní příspěvek a tímto ho doporučuji vaší pozornosti.

Mimochodem - ten web je příšerný. Jeho pachatel zřejmě nikdy neslyšel o věcech jako je ergonomie, protože jinak by nespáchal web se světle šedým textem na bílém pozadí (a jinými zhovadilostmi). Navíc technologii taky úplně nezvládá, takže se mi web tu a tam zobrazuje se zmršenou diakritikou.

Celý den se moje hlava nemohla rozhodnout, zda mne má nebo nemá bolet a tak latentně pobolívala. Po přečtení pár stránek z Reflexu online je rozhodnuto a bolí jak střep.