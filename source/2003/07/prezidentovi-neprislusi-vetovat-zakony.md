<!-- dcterms:identifier = riderweblog#71 -->
<!-- dcterms:title = Prezidentovi nepřísluší vetovat zákony -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-07-20T15:29:24+02:00 -->
<!-- dcterms:dateAccepted = 2003-07-20T15:29:24+02:00 -->

Alepoň si to myslí podle [této zprávy ČTK](http://www.ceskenoviny.cz/view-id.php4?vid=130062) náš slovutný ministerský předseda. Chápu, že ho příliš nerozradostňuje situace, kdy na Hradě sedí jeho největší politický rival, ale upírat prezidentovi ústavou dané právo je IMHO trochu moc.

Páně premiérovo rozčarování lze chápat v případě zákona o DPH, který je pro přežití vlády životně důlěžitý. Nicméně konstatování, že prezidentovi "zdá se nepřísluší" vetovat ani zákon o zoologických zahradách, zavání číms nekalým.

Vypadá to, že můžeme očekávat, že kdykoliv prezident užije svých pravomocí způsobem, jaký se nebude Špidlovi zdát, můžeme se dočkat hodnocení, že to "prezidentovi nepřísluší".

Takovéhle hodnocení obzvláště sedí od člověka, který není ani vlastním poslancům [schopen včas říct jméno nového ministra](http://www.ceskenoviny.cz/view-id.php4?id=20030720E00036), takže se to dozvědí z novin.