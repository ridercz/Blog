<!-- dcterms:identifier = riderweblog#77 -->
<!-- dcterms:title = Julius Meinl: S námi se nenudíte! -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-08-08T21:02:56+02:00 -->
<!-- dcterms:dateAccepted = 2003-08-08T21:02:56+02:00 -->

Strašně rád nakupuji v místní pobočce supermarketů Julius Meinl (už jsem ho na weblogu [do huby bral](http://weblog.rider.cz/ShowRecord.aspx?day=20030303#222531)). Ne že by tam nedej bože měli něco tak dobrého, ale člověk se tam odreaguje.

Nakoupil jsem a u poklady platil kartou. Už mne tam znají, takže si prodavačka - dáma již dlouho v nejlepších letech - nedovolila jakkoliv vyjádřit svoji nelibost. Až do doby, kdy došlo na kontrolu podpisu. 

Dlouho, předlouho se dívala na mnou umně vyrobenou muří nohu a pak byla pravila "Ten podpis nesouhlasí". Krátce jsem se podíval na kartu, dlouze na prodavačku a pravil: "To bude možná tím, že tu kartu držíte vzhůru nohama".

Možná by měl Meinl místo svého "Levněji už to nejde" používat nové heslo: "S námi se nenudíte!"