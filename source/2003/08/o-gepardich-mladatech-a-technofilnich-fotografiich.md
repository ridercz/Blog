<!-- dcterms:identifier = riderweblog#78 -->
<!-- dcterms:title = O gepardích mláďatech a technofilních fotografiích -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-08-10T02:16:19+02:00 -->
<!-- dcterms:dateAccepted = 2003-08-10T02:16:19+02:00 -->

<table cellspacing="5" cellpadding="0" align="right" border="0"> <tbody> <tr> <td>[![Klávesnice](https://www.cdn.altairis.cz/Blog/tech_keyboard_lq.jpg)](https://www.cdn.altairis.cz/Blog/tech_keyboard_hq.jpg)</td></tr> <tr> <td>[![Notebook](https://www.cdn.altairis.cz/Blog/tech_notebook_lq.jpg)](https://www.cdn.altairis.cz/Blog/tech_notebook_hq.jpg) </td></tr> <tr> <td>[![Nokia D211](https://www.cdn.altairis.cz/Blog/tech_nokia_lq.jpg)](https://www.cdn.altairis.cz/Blog/tech_nokia_hq.jpg) </td></tr> <tr> <td>[![Růže](https://www.cdn.altairis.cz/Blog/tech_qetina_lq.jpg)](https://www.cdn.altairis.cz/Blog/tech_qetina_hq.jpg) </td></tr></tbody></table> 

Po [Alraune](http://weblog.alraune.cz/) a [Myshi](http://weblog.bestijka.cz/) se též můj weblog dočkal upgrade na novou verzi publikačního systému. Předpokládám, že obzvláštní potěšení jsem tímto způsobil **ElKa**, který mne vytrvale upozorňoval na chybu v aktualizačním mailu, za což mu tímto veřejně děkuji :-) Jedním z projevů upgrade je drobná změna designu.

Když jsem pro Mysh fotil [obrázek jejího počítače](http://weblog.bestijka.cz/ShowRecord.aspx?day=20030808), tak prohlásila, že mi ty technofilní fotky jdou. Bodejť by ne. Moderní technika a koně se podle mne strašně snadno fotí, protože jsou krásní a fotogeničtí. Narozdíl od Myshi (která je samozřejmě krásná taky ;-) se [ohavně nešklebí](https://www.cdn.altairis.cz/Blog/tech_mysh.jpg), ledva na ně jeden zamíří objektiv. Technika má navíc tu výhodu, že se zpravidla nehýbe :-)

Nicméně svými fotografiemi se rád chlubím (jakkoliv zpravidla bohužel není čím se chlubit), takže zde najdete několik z mých posledních výtvorů.

Za zvláštní pozornost stojí fotografie Wi-Fi a GPRS karty Nokia D211Jedná se totiž o historicky první fotografii, kterou mi v Chipu otiskli, aniž by jejich DTP totálně rozhodilo barvy ;-)

Za pozornost ostatně stojí i ta Nokia jako taková. Jedná se o mobilní telefon a WiFi terminál v podobě PCMCIA karty. Funguje od prvního okamžiku poctivě a bez nejmenšího problému. A to je, kam až má paměť sahá, u mobilních telefonů a datových služeb, v podstatě unikát. Jakmile máte jenom trochu nestandardní systémovou konfiguraci, většina ovladačů a spřízněného software pro mobily je v koncích.

Poslední obrázek je výjimečně netechnofilní. Čas od času ode mne Mysh dostane růži. A tahle byla tak pěkná, že jsem ji chtěl zvěčnit v podobě bitů a bajtů. To podivně zajímavé pozadí je obyčejný starý plech na pečení. Bohužel taky malý, proto ta "useknutá" kompozice.