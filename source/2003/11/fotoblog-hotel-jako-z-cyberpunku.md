<!-- dcterms:identifier = riderweblog#98 -->
<!-- dcterms:title = Fotoblog: Hotel jako z cyberpunku -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-11-06T00:10:09+01:00 -->
<!-- dcterms:dateAccepted = 2003-11-06T00:10:09+01:00 -->

Jedna z výhod vlastnictví malého digitálního foťáčku (v mém případě Sony CyberShot DSC-P1) spočívá v možnosti průběžně dokumentovat vše, co vás zaujme ve světě kolem.

Já ovšem ty fotky většinou zapomenu stáhnout do počítače, takže se musím omezit na publikování zpráv takříkajíc "dávkové".
 <table cellspacing="0" cellpadding="5" border="0"> <tbody> <tr valign="top"> <td> 

[Vesmírní lidé](http://www.universe-people.cz/) Ivo Bendy se dostali i do reklam, přesněji do reklamy Lidových novin. 

Svého času jsem jakožto oběť masivního spamování ze strany zastánců lásky a božího dobra reagoval podáním trestního oznámení pro šíření poplašné zprávy.

Trestní oznámení bylo sice odloženo, ale svůj účel splnilo: počet vesmírných spamů se rapidně snížil.
</td> <td>[![](http://weblog.rider.cz/files/fotoblog_vesmirnilide_lq.jpg)](http://weblog.rider.cz/files/fotoblog_vesmirnilide.jpg)</td></tr> <tr valign="top"> <td> 

Tento obrázek je z okružní cesty po Německu, kterou jsem podnikl s jedním svým zákazníkem.

"Parkoviště pro psy" se začínají objevovat i před obchody v Čechách. Tohle místo jsem našel u benzínky poblíž Paderbornu. 

Nevím, zda je to obvyklá firemní politika či soukromá akce nájemce - milovníka zvířat, ale nabídnout psům na cestách misku s vodou a granulemi mi přijde jako velmi dobrý nápad, hodný následování.
</td> <td>[![](http://weblog.rider.cz/files/fotoblog_benzinka_lq.jpg)](http://weblog.rider.cz/files/fotoblog_benzinka.jpg)</td></tr> <tr valign="top"> <td> 

Noc jsme strávili v jednom z hotelů sítě [Etap Hotels](http://www.etaphotel.com/). Byla to... zajímavá zkušenost.

Ten hotel technicky vzato má vše, co má mít: pokoje (univerzální buňky postavené na sobě), v nich postel (zabudovanou do stěny), stůl a umyvadlo (napevno zabudované v rohu), věšák na šaty (jako součást konstrukce postele) atd.

Co mne ovšem totálně dostalo, bylo WC/sprchový kout v podobě totálně unifikovaného, jednolitého výlisku z plastu, to vše na ploše odhadem 1.2x1.2 metru.

Připadal jsem si jako postava z nějaké sci-fi, ve které lidé bydlí v univerzálních záměnných buňkách, pokrývajících životní potřeby - a nic víc.

Nestěžuji si, svému účelu hotel posloužil výtečně, netrvám na pětihvězdičkovém komfortu a na posteli se spalo dobře. Ale přece jenom...
</td> <td>[![](http://weblog.rider.cz/files/fotoblog_wcbox_lq.jpg)](http://weblog.rider.cz/files/fotoblog_wcbox.jpg)</td></tr> <tr valign="top"> <td> 

No a zde je jeden z výsledků našeho cestování. Již zmiňované [neprůstřelné servery Compaq Proliant 1600 R](http://weblog.rider.cz/ShowRecord.aspx?day=20031101), nyní pojmenované jako **ALEF** a **BET** (první dvě písmena hebrejské abecedy, další počítače se budou jmenovat **GIMEL** a **DALET**).

Standardní pecko na nich je nový záložní MX a DNS server **REGISTANA**, pojmenovaný po [vítězce letošní Velké pardubické](http://weblog.rider.cz/ShowRecord.aspx?day=20031013).
</td> <td>[![](http://weblog.rider.cz/files/fotoblog_prolianti_lq.jpg)](http://weblog.rider.cz/files/fotoblog_prolianti.jpg)</td></tr></tbody></table>