<!-- dcterms:identifier = riderweblog#186 -->
<!-- dcterms:title = Jak říkáte svému počítači? -->
<!-- dcterms:abstract = Každý počítač se nějak jmenuje. Je ten váš OEMCOMPUTER nebo MILÁŠEK? -->
<!-- np9:categoryId = 1 -->
<!-- x4w:category = Koně -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2004-12-05T19:14:50.43+01:00 -->
<!-- dcterms:date = 2004-12-05T19:14:50.43+01:00 -->

Včera v noci jsem instaloval náš nový vývojový SQL server a z nedostatku invence jsem ho pojmenoval SQLDEV - jako SQL Development. Když jsem to okolo čtvrté ráno oznamoval své [horší polovičce](http://www.bestijka.cz/), obořila se na mne, co mi ten počítač udělal že jsem ho pojmenoval takhle ošklivě, a že se zase projevuje moje zaujatost proti databázovým serverům, které různě ustrkuji. No, radši jsem ho přejmenoval na Geparda - má dva procesory, rychlost by měla být slušná.

Dokud jsem měl jenom jeden počítač, jmenoval se obligátně ALTAIR. Od té doby se ovšem řady našich křemíkových souputníků značně rozrostly - jenom doma jich v tomto okamžiku máme v aktivním provozu šest.

Celkem naše výpočetní kapacita v tomto okamžiku čítá sedmnáct počítačů, celkem rovnoměrně rozmístěných po území Čech:

* **Aisha** (workstation) 
* **Artex** (vývojový web server) 
* **Canis** (terminal server) 
* **Centaur** (databáze) 
* **Epona** (workstation) 
* **Equus** (Linux - logy a bůh ví co) 
* **Falko** (workstation - notebook) 
* **Felis** (terminal server) 
* **Gepard** (vývojový databázový server) 
* **Lupus** (databázový server) 
* **Mustang** (web server) 
* **Phoenix** (workstation) 
* **Regulus** (mail server) 
* **Spirit** (web server) 
* **Unicorn** (zálohy, FTP) 
* **Waylander** (web server) 
* **Wolf** (file server)

Při pohledu na jejich názvy je jasná inspirace zvířecí říší, nepříliš překvapivě zejména koňmi.

Jakým způsobem pojmenováváte počítače vy? 