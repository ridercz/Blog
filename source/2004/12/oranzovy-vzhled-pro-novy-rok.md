<!-- dcterms:identifier = riderweblog#188 -->
<!-- dcterms:title = Oranžový vzhled pro nový rok -->
<!-- dcterms:abstract = Vánoční dárek - především pak pro mne -->
<!-- np9:categoryId = 1 -->
<!-- x4w:category = Koně -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2004-12-24T04:16:37.327+01:00 -->
<!-- dcterms:dateAccepted = 2004-12-24T04:16:37.327+01:00 -->

Již několik let se snažím dodržovat tradici, že každý rok provedu redesign svých webových stránek. V letošním roce jsem to ovšem stihl na poslední chvíli, a to mám novou grafiku připravenou už od loňského prosince.

[![Můj avatar](http://www.rider.cz/files/images/tn_0006.gif)](http://www.rider.cz/files/images/0006.jpg)Nového kabátku se tedy dočkaly moje [osobní stránky](http://www.rider.cz/) i tento weblog (pokud nemá tato stránka nahoře oranžový pruh, přepněte si zobrazení styly v levém sloupci nebo klepnutím na [tento odkaz](/SetStyle.aspx?Screen=orange&URL=/entry/article-20041224.aspx)). Budou-li bohové milostiví, převedu do nového designu i [fotogalerii](http://gallery.rider.cz/).

## Proč má ten kůň na hlavě havrana?

Je o mně všeobecně známo, že mám rád koně a že mým internetovým <acronym title="Zobrazením v kyberprostoru/Matrixu/Metaverzu - příznivci cyberpunku vědí">avatarem</acronym> je antropomorfní koník - podstatně roztomilejší, než je má reálná fyzická podstata (viz obrázek vpravo).

Kresbu, kterou používám v letošním designu, pro mne nakreslila [Kenket](http://www.kenket.com/), která má podobný vztah k havranům - takže je to vlastně její částečný autoportrét ;-)