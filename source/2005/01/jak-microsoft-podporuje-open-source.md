<!-- dcterms:identifier = aspnetcz#14 -->
<!-- dcterms:title = Jak Microsoft podporuje open source ;-) -->
<!-- dcterms:abstract = Nová verze publikačního systému CHEETAH volně ke stažení včetně zdrojových kódů. Pokud chcete vidět jak funguje tento web uvnitř, stáhněte si jeho zdrojáky! -->
<!-- np9:categoryId = 1 -->
<!-- x4w:category = Programování -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-01-21T04:54:15.733+01:00 -->
<!-- dcterms:dateAccepted = 2005-01-21T04:54:15.733+01:00 -->

[![Fotografie geparda](http://gallery.rider.cz/locations/20040704_zoo_prague/20040704-182832-0000.jpg?w=212&h=300 "Gepard ze ZOO Praha")](http://gallery.rider.cz/locations/20040704_zoo_prague/20040704-182832-0000.jpg.xhtml) 

Svým známým jsem byl požádán o poskytnutí svého open source blogovacího systému. Takže jsem se konečně dokopal k tomu, abych aktuální verzi publikačního systému Cheetah učesal do zveřejnitelné polohy a napsal k ní jakousi obskurní dokumentaci.

Onen známý pracuje pro Microsoft, takže takhle Microsoft nepřímo podpořil open source (a dal mi záminku k napsání titulku, na které klepne určitě víc lidí než kdybych napsal něco v duchu "nová verze ke stažení" ;-)

Cheetah používám mimo jiné i na tomto webu. Jedná se o systém dostatečně schopný na to, aby byl reálně použitelný, ale přitom (doufám) dostatečně jednoduchý na pochopení pro začátečníky.

Je šířen pod licencí GNU GPL, tedy jako open source včetně zdrojových kódů a k volné modifikaci. Konečně má i dokumentaci, díky které ho dokáže nainstalovat a zkonfigurovat i osoba ASP.NET neznalá.

Aktuální verzi jest vždy nalézi na adrese [http://software.altaircom.net/software/cheetah.aspx](http://software.altaircom.net/software/cheetah.aspx). Upozorňuji, že ačkoliv starší verze byly k dispozici pod VB.NET i C#, mnou udržovaná a aktualizovaná verze je jenom ta VB.NET - do C# to překládá dobrovolník, který teď nemá moc času.

Pro opravdu neznalé na základě zkušeností dodávám, že *cheetah* v angličtině znamená *gepard*. Proto je v tomto článku také jako ilustrační obrázek moje loňská fotka skutečného geparda ;-)