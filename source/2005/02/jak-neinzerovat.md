<!-- dcterms:identifier = riderweblog#197 -->
<!-- dcterms:title = Jak neinzerovat -->
<!-- dcterms:abstract = Jste "vývojář internotvých aplikací" -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-02-21T19:01:06.99+01:00 -->
<!-- dcterms:dateAccepted = 2005-02-21T19:01:06.99+01:00 -->

Tak si tak ráno (no dobře, kolem druhé odpoledne, ale ráno je když se vstává) hledám na [IDOSu](http://idos.datis.cdrail.cz/) spojení a vykoukne na mne banner společnosti, hledající <em>vývojáře internotvých aplikací</em> (klepněte na obrázek pro zvětšení).

[![Banner s chybou](/files/bannerbug.jpg)](/files/bannerbug.jpg)

Nu což, chyba se stát může (i když v případě reklamy, kterou jistě vidí a schvaluje více lidí, by se stát neměla). I rozhodl jsem se tedy na odkaz klepnout a třeba dát zadavateli vědět, že tam má překlep. Bohužel, po klepnutí na banner se objeví chybové hlášení <strong>503 - Service Not Available</strong> na serveru jakési společnosti Impression Media.

Jak správně píší na svých stránkách, provoz reklamního systému <em>vyžaduje dlouholetou praxi [..] silné personální i technické zázemí</em>. Škoda že ho, jak se zdá, nemají.

Předpokládám, že shora zmíněný banner je rovněž prací kreativců z IM, neboť na jejich [homepage](http://www.impressionmedia.cz/) se skví obrázek yuppíka, an surfuje na bankovce v hodnotě 100€. Bohužel zrcadlově otočené.