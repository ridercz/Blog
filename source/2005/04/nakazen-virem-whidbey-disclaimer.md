<!-- dcterms:identifier = aspnetcz#35 -->
<!-- dcterms:title = Nakažen virem Whidbey: Disclaimer -->
<!-- dcterms:abstract = Jak jsem již avizoval dříve, definitivně se vzdávám a odhazuji v dál své původní přesvědčení nepsat o Whidbey dříve, než bude k dispozici ostrá verze. Byl to ale od Microsoftu podlý tah, vnutit mi knihy Introducing Microsoft ASP.NET 2.0! Začal jsem ji z nedostatku jiné literatury studovat a virus Whidbey mne nakazil též. -->
<!-- np9:categoryId = 1 -->
<!-- x4w:category = Programování -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-04-30T15:03:21.12+02:00 -->
<!-- dcterms:dateAccepted = 2005-04-30T15:03:21.12+02:00 -->

Jak jsem již [avizoval dříve](/entry/article-20050419.aspx), definitivně se vzdávám a odhazuji v dál své původní přesvědčení nepsat o Whidbey dříve, než bude k dispozici ostrá verze. Byl to ale od Microsoftu podlý tah, vnutit mi knihy *Introducing Microsoft ASP.NET 2.0*! Začal jsem ji z nedostatku jiné literatury studovat a virus Whidbey mne nakazil též.

Postupně se chystám vydat sérii článků o různých zajímavostech v nové verzi. Ale ještě předtím se cítím povinován vydat tento **oficiální disclaimer**:

1.  Vše co budu psát, se vztahuje k ASP.NET 2.0 beta 2 a VS.NET 2005 beta 2. Neručím za to, že to bude platit i pro následné verze.
2.  Zatímco technologii ASP.NET 1.x znám dost obstojně na to, abych znal její možnosti a připadné problémy spojené s aplikací různých technik, u Whidbey to neplatí. Nejsem tedy schopen dát záruku, že mnou používané postupy jsou optimální a že neobsahují výkonová či bezpečnostní rizika. Pokud máte jiné zkušenosti či znalosti, dejte vědět v diskusi pod článkem.