<!-- dcterms:identifier = riderweblog#223 -->
<!-- dcterms:title = Pár odkazů, které možná neznáte, ale měli byste -->
<!-- dcterms:abstract = Při hraní si s novou RSS čtečkou jsem si uvědomil, že čtu řadu zajímavých webů, které ale nepatří mezi příliš známé. Tímto je vřele doporučuji vaší pozornosti. -->
<!-- np9:categoryId = 1 -->
<!-- x4w:category = Koně -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2006-01-10T21:05:02.03+01:00 -->
<!-- dcterms:dateAccepted = 2006-01-10T21:05:02.03+01:00 -->

Při hraní si s novou RSS čtečkou jsem si uvědomil, že čtu řadu zajímavých webů, které ale mnohdy nepatří mezi příliš známé. Tímto je vřele doporučuji vaší pozornosti.

## Tom Evslin a hackoff.com

Když někdo napíše historický román o době, kterou si dobře pamatujete, může to znamenat dvě věci. Buďto jste opravdu *hodně* staří - a nebo jde o "[historic murder mystery set in the Internet bubble and rubble](http://www.hackoff.com/)". Postupně zveřejňovaná kniha je detektivním příběhem fiktivní společnosti *hackoff.com*, odehrávajícím se v době internetové horečky dvacátého století.

V té době se u nás Internet teprve rozvíjel, a alespoň pro mne představuje kniha Toma Evslina vítanou příležitost jak nahlédnout do zákulisí toho, co se tenkrát dělo. Autor ví o čem píše, neboť sám vlastnil úspěšnou "dot com" společnost a řada událostí v knize popsaných vychází z jeho skutečných zážitků. V elektronické formě je knha dostupná zdarma, tištěnou verzi si můžete objednat na Amazonu.

Tom Evslin je mužem, jehož [názory](http://blog.tomevslin.com/) na Internet (a nejen na něj) je dobré si přečíst. Byl postupně "Transportation Secretary of the State of Vermont" (což je, pokud se nepletu, funkce zhruba odopovídající ministru dopravy), spouštěl v AT&T službu WorldNet (přístup k Internetu), pracoval pro Microsoft na vývoji Microsoft Exchange a založil filmu ITXC, jednoho z průkopníků VoIP technologií.

*   [**Fractals of Change**](http://blog.tomevslin.com/) - blog
*   [**Hackoff.com**](http://hackoff.com/) - online verze zdarma
*   [**Předběžná objednávka tištěné knihy**](http://www.amazon.com/exec/obidos/redirect?tag=wwwtomevslico-20&creative=9325&camp=1789&link_code=as2&path=ASIN/0977464601) na Amazonu

## O politice

Čtení zpráv o důsledcích socialistické politiky a budoucích plánech v duchu "když něco nefunguje, rozšiřte to a zvětšte to“ musí být kompenzováno jistými náhledy zdravého rozumu, Pro mne jimi jsou následující weby:

*   [**Cafe Hayek**](http://cafehayek.typepad.com/)** (anglicky)** - zajímavé pohledy na ekonomiku. Milý závan ekonomické reality.
*   [**KweenLog**](http://kween.bloguje.cz/)** (česky)** - přívětivé ekonomické komentáře
*   [**Viditelný Macek**](http://www.viditelnymacek.cz/)** (česky)** - bývalý místopředseda ODS a ministr; ačkoliv dvojdomek bych s ním nechtěl, jeho štiplavé komentáře mi vždycky zvednou náladu
*   [**Wizard of Id**](http://www.comics.com/creators/wizardofid/)** (anglicky)** - comics o středověkém království, podobnost s reálnou politikou je dozajista čistě náhodná; RSS feed najdete [zde](http://www.tapestrycomics.com/wizardofid.xml).

## WTF?!

Nic nepotěší člověka jako cizí neštěstí - jmenovitě důkaz o tom, že jsou na světě i horší blbci než ti, s nimiž se potkáváte vy.

*   **[The Daily WTF](http://www.thedailywtf.com/) (anglicky)** - web s podtitulem "podivuhodné zvrácenosti v informačních technologiích" shromažďuje podivuhodné ukázky zdrojového kódu, na které když někde narazíte, nezbude vám než se jenom podivit "*what the fuck...*"
*   [**This is Broken**](http://www.thisisbroken.com/)** (anglicky) **- že je použitelnost důležitá platí nejenom v případě webových aplikací; tento web shromažďuje podivuhodné ukázky nedomyšleností všeho druhu, od počítačových aplikací až po [cedulky na záchodech](http://www.thisisbroken.com/b/2006/01/restroom_signag.html).

## Všeliké jiné různé

*   **[Egiho deníček](http://www.egicz.cz/denik/denik.php) (česky)** - ani nevím proč to čtu, ale čtu rád; možná platí i to shora uvedené o blbcích, navíc mám slabost pro Brno a jeho obyvatele
*   **[Artemy Lebedev Mandership](http://www.artlebedev.com/mandership/) (anglicky, rusky)** - úvahy o grafice, designu a typografii, s přihlédnutím k ruským zvláštnostem, které jsou velmi blízké našim; k dispozici je i [verze v ruštině](http://www.artlebedev.ru/kovodstvo/).
*   **[Výzkumný ústav čar a kouzel](http://vucako.bloguje.cz/) (česky)** - zabývá se kupodivu nikoliv Harry Potterem ale mobilními komunikačními technologiemi; zato s pořádnou dávkou nadhledu a ironie