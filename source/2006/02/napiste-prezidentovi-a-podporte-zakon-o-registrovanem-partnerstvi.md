<!-- dcterms:identifier = riderweblog#224 -->
<!-- dcterms:title = Napište prezidentovi a podpořte zákon o registrovaném partnerství -->
<!-- dcterms:abstract = "Odbor styku s veřejností Kanceláře prezidenta republiky mi oznámil, že k 8. únoru dostal 374 vášnivých výkřiků nepodepisujte a jenom osm názorů podepisujte. To bychom, myslím, všichni také měli brát v úvahu." -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2006-02-10T18:42:39.183+01:00 -->
<!-- dcterms:dateAccepted = 2006-02-10T18:42:39.183+01:00 -->

Toto je text e-mailu, který jsem odeslal tiskovému mluvčímu prezidenta republiky na adresu [petr.hajek@hrad.cz](mailto:petr.hajek@hrad.cz). Pokud se uvedená čísla zakládají pravdě (což snad i předpokládám), nastal dle mého názoru čas statistiku trochu změnit. Jste-li téhož názoru, učiňte prosím totéž.na 

> Dobrý den,
> 
> podle [zprávy Českých Novin](http://www.ceskenoviny.cz/domov/index_view.php?id=172128) prezident republiky pro MF Dnes prohlásil: "Odbor styku s veřejností Kanceláře prezidenta republiky mi oznámil, že k 8. únoru dostal 374 vášnivých výkřiků nepodepisujte a jenom osm názorů podepisujte. To bychom, myslím, všichni také měli brát v úvahu,"
> 
> Ačkoliv podle zveřejněných průzkumů veřejného mínění většina národa registrované partnerství podporuje, pravděpodobně necítí potřebu kvůli tomu psát prezidentovi. Což je možná chyba.
> 
> Rád bych tedy vaším prostřednictvím Václava Klause jako svého prezidenta požádal, aby nebránil zákonu o registrovaném partnerství vejít v platnost. Pokud mu jeho osobní přesvědčení brání zákon podepsat, žádám ho aby na něj nijak nereagoval a umožnil mu tak v souladu s ústavou vejít v platnost bez svého podpisu.
> 
> Nepovažuji za účelné opakovat argumenty 'PRO', které zazněly již mnohokrát, takže jenom prosím aby byl můj hlas přidán k oněm osmi na hromádku "podepsat".