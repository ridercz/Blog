<!-- dcterms:identifier = aspnetcz#76 -->
<!-- dcterms:title = Nová verze ASPNET.CZ: In technology we trust -->
<!-- dcterms:abstract = Stručné představení nové verze webu ASPNET.CZ, jakož i krátké pojednání o důležitosti a užitečnosti čarodějnic. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2006-02-22T04:01:22.793+01:00 -->
<!-- dcterms:dateAccepted = 2006-02-22T04:01:22.793+01:00 -->


		<p>Co je potřeba k aktualizaci redakčního systému na ASPNET.CZ? Inu, řečeno s klasikem:</p>
		<p>
				<em>Oko z mloka, z žáby prst, <br>z čuby jazyk, z krysy srst, <br>zmijí dvojklan, ze slepýše <br>žahadlo a křídlo sýce...</em>
		</p>
		<p>Shakespeare to nicméně trochu pomíchal: z mloka byla potřeba <a title="Servant Salamander" href="http://www.altap.cz/salam_en/logo_contest.html">tlapka</a>, místo jazyka jsem použil <a title="Esta Kanýčo - československý vlčák" href="http://www.vlcak.cz/">čubu</a> kompletní (i když pouze co morální podporu, nikoliv jako přísadu) a obecně místo třech čarodějnic stačila jedna, zato dostatečně vytrvalá.</p>
		<p>
				<a href="http://www.alraune.cz/">Alraune</a> se totiž rozhodla zahájit vydávání e-zinu jménem <a href="http://www.neopagan.cz/">Neopagan</a>. Vyžádala si pokročilou verzi Nemesis s redaktorskými přístupy a bůhví čím. Vytrvalým tlakem a nevtíravým připomenutím, že jako žábě se mi bude programovat fakt blbě, mne tedy přiměla k tomu, že jsem konečně dopsal a vyvořil dlouho slibovanou verzi <a href="http://www.nemesis.cz/">Nemesis Publishing Professional</a>.</p>
		<p>No a když už ji jednou mám, dočkal se po roce upgradu i můj "domovský" web ASPNET.CZ. Tradiční oranžovou barvu jsem experimentálně doplnil modrou ve stylu nového Internet Exploreru. Na spadnutí je také nová sekce, ve které najdete video, webcasty a záznamy z přednášek.</p>
		<p align="center">
				<img alt="In technology we trust" src="https://www.cdn.altairis.cz/Blog/InTechnologyWeTrust.jpg">
		</p>
		<p>Heslem této verze ASPNET.CZ je <em>in technology we trust - věříme v technologii</em>. Věřím, že nespoutané s svobodné využití komunikačních technologií změnilo svět více, než cokoliv od vynálezu knihtisku. A doufám, že se z mých stránek naučíte, jak síly Internetu a webových aplikací využít ke svému prospěchu.</p>
