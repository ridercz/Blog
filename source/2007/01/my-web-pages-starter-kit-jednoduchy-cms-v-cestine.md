<!-- dcterms:identifier = aspnetcz#132 -->
<!-- dcterms:title = My web pages starter kit - jednoduchý CMS v češtině -->
<!-- dcterms:abstract = K dispozici je nová verze jednoduchého, ale schopného, CMS jménem "My web pages starter kit". Lokalizoval jsem aplikaci do češtiny. Pokud jste si ji už stáhli a zlobí vám diakritika, návod najdete v článku. -->
<!-- np9:categoryId = 7 -->
<!-- x4w:category = Software -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2007-01-09T20:55:48.173+01:00 -->
<!-- dcterms:dateAccepted = 2007-01-09T20:55:48.173+01:00 -->

Evropská DPE group Microsoftu zveřejnila před časem nový content management systém jménem **My Web Pages Starter Kit (MWSK)**. Je to jednoduchý CMS, který je ale dostatečně univerzální na to, aby byl pro menší weby reálně použitelný. 

Jednou z jeho výhod je, že nepoužívá databázi, ale veškeré údaje skladuje v XML souborech. Zároveň je navržen pro běh na sdíleném hostingu, takže běží i v nastavení medium trust.

MWSK si můžete stáhnout na serveru CodePlex: [http://www.codeplex.com/MyWebPagesStarterKit](http://www.codeplex.com/MyWebPagesStarterKit).

Přeložil jsem aplikaci samotnou i její dokumentaci do češtiny. Bohužel, při manipulaci nějak došlo k poškození souborů s dokumentací, takže tam není korektně zobrazená diakritika. Chyba se týká pouze dokumentace, ne překladu uživatelského rozhraní. Již jsem poslal na patřičná místa žádost o nápravu, ale nevím kdy bude vyslyšena.

 **Aktuální verzi 1.1.0 se správnou českou dokumentací jsem umístil i k sobě a můžete si ji stáhnout na následující adrese (má asi 6 MB): ** [ **http://www.aspnet.cz/files/20070109_MWSK110_fixed.zip** ](https://www.cdn.altairis.cz/Blog/2007/20070109_MWSK110_fixed.zip) **.** 

Pokud jste si stáhli verzi z CodePlexu, je náprava jednoduchá:

1.  Smažte adresář ~/Documentation/cs/ i s veškerým obsahem.
2.  Přejmenujte adresář ~/Documentation/cz/ na ~/Documentation/cs/. 

Já to říkám pořád, že Husa za ta nabodeníčka upálili po právu a bohužel pozdě...