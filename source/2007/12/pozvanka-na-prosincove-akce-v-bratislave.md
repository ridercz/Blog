<!-- dcterms:identifier = aspnetcz#172 -->
<!-- dcterms:title = Pozvánka na prosincové akce v Bratislavě -->
<!-- dcterms:abstract = Následující měsíc si budou technických akcí a mé přítomnosti na nich užívat naši východní sousedé. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2007-12-02T23:38:52.65+01:00 -->
<!-- dcterms:dateAccepted = 2007-12-02T23:38:52.65+01:00 -->

Následující měsíc si budou technických akcí a mé přítomnosti na nich užívat naši východní sousedé. 12. prosince pořádá slovenský Microsoft seminář [ASP.NET quid pro quo, aneb web forms pro starší a pokročilé](http://msevents.microsoft.com/CUI/EventDetail.aspx?EventID=1032359850&Culture=SK-SK). Registrační web tvrdí, že kapacita sálu je zaplněna (což mne trochu děsí, vzhledem k tomu, že se tam vejde 300 lidí), ale máte ještě šanci se registrovat jako náhradníci.

O dva dny později, 14. prosince, se bude v Bratislavě konat [DevCon 2007](http://www.gopas.sk/DetailKurzu.aspx?IDKurzu=4786), který pořádá slovenský pobočka počítačové školy Gopas. Zde to vypadá, že ještě volná místa jsou, takže pokud se chcete dozvědět, co je nového, budete vítáni.

Nejprve budu já vykládat o novinkách v IIS 7.0 (těch je hodně) a ASP.NET (těch je málo). Sedmá verze IIS představuje revoluci, kde je všechno jinak, než ve verzích předchozích. Mnohem lépe, ale jinak. Doporučuji tedy věnovat této verzi patřičnou pozornost. 

Po mně vás **Tomáš Petříček** seznámí s novinkami v C# 3.0 a technologií LINQ. Vzhledem k tomu, že je jeden z nejpovolanějších, já ho budu poslouchat velmi pozorně a vám doporučuji totéž. 

Do třetice všeho dobrého přijde **Erik Caha** s novinkami v Microsoft SQL Serveru 2008. Na ten jsem se ještě vůbec nestihl ani podívat, ale prý je tam také ledacos zajímavého.