<!-- dcterms:identifier = aspnetcz#183 -->
<!-- dcterms:title = Stáhněte si zdrojové kódy .NETu pro offline prohlížení -->
<!-- dcterms:abstract = Jak již patrně víte, Microsoft zveřejnil zdrojové kódy většiny .NET Frameworku. Zatím však jenom pro prohlížení v rámci debuggingu ve Visual Studiu. Slíbil sice, že zveřejní též zdrojáky samostatně ke stažení, ale zatím mu to z huby do ruky vraziti neráčilo. Existuje nicméně způsob, jak to obejít. -->
<!-- np9:categoryId = 7 -->
<!-- x4w:category = Software -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2008-02-11T15:06:41.41+01:00 -->
<!-- dcterms:dateAccepted = 2008-02-11T15:06:41.41+01:00 -->

Jak již patrně víte, Microsoft [zveřejnil zdrojové kódy většiny .NET Frameworku](http://blogs.msdn.com/sburke/archive/2008/01/16/configuring-visual-studio-to-debug-net-framework-source-code.aspx). Zatím však jenom pro prohlížení v rámci debuggingu ve Visual Studiu. Lepší než nic, ale debuggingu ve Visual Studiu jsem nikdy nepřišel nějak na chuť, neumím s ním zacházet a přijde mi to nepohodlné.

Microsoft sice slíbil, že zdrojové kódy zveřejní i v podobě samostatného downloadu, zatím se tak ale nestalo. Pánové Kerem Kusmezer a John Robbins nicméně vytvořili program [**NetMassDownloader**](http://www.codeplex.com/NetMassDownloader), který umí zdrojové kódy stáhnout a dát je k dispozici jako běžné textové soubory, které můžete prohlížet v libovolném textovém editoru.

Stažené zdrojáky mají něco okolo 200 MB a je to poučné čtení. Výhodou proti Reflectoru je zejména, že máte k dispozici i podrobné komentáře, které vysvětlují, proč jsou jednotlivé věci napsané právě tak.