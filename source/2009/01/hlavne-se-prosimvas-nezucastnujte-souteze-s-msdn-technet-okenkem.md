<!-- dcterms:identifier = aspnetcz#220 -->
<!-- dcterms:title = Hlavně se prosímvás nezúčastňujte soutěže s MSDN/TechNet okénkem! -->
<!-- dcterms:abstract = Když jsem frflal nad tím, že původní projekt IFRAME, který vám umožnil do vlastních stránek zahrnout novinky z MSDN a TechNetu, je špatný, zastaralý a vůbec, mohlo mě napadnout, že mně Microsoft řekne, že když jsem tak chytrej, tak ať to napíšu sám a líp. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2009-01-28T12:30:00+01:00 -->
<!-- dcterms:dateAccepted = 2009-01-28T12:30:00+01:00 -->

<iframe style="border-bottom-style: none; border-right-style: none; border-top-style: none; float: left; border-left-style: none; margin-right: 2ex" height="300" src="http://www.microsoft.cz/rsstoframe/transform.msdn.axd" frameborder="0" width="200" scrolling="no"></iframe> 

To jsem si zase na sebe upletl bič.

Když jsem frflal nad tím, že původní projekt IFRAME, který vám umožnil do vlastních stránek zahrnout novinky z MSDN a TechNetu, je špatný, zastaralý a vůbec, mohlo mě napadnout, že mně Microsoft řekne, že když jsem tak chytrej, tak ať to napíšu sám a líp. Blbé je, že já na tohle vždycky naletím.

No, tak jsem to udělal. Výsledkem je open source projekt [RssToFrame](http://www.codeplex.com/RssFrame/), který dělá v zásadě jednoduchou věc: čas od času stáhne RSS feedy dle konfigurace a udělá z nich jedno velké XML. To lze potom prohnat XSLT šablonou a udělat z toho nějaké pěkné HTML nebo v podstatě cokoliv jiného. Jednoduché, pěkné, elegantní. Pokud by vás to zajímalo, podívejte se na [CodePlex](http://www.codeplex.com/RssFrame/), je to tam včetně zdrojáků a dokumentace.

No a Microsoft to naimplementoval, takže chcete-li na stránkách mít okýnko s nejnovějšími zprávami, stačí do stránky vložit jeden IFRAME a máte hotovo.

Díky použití XML a XSLT je velice snadné vytvářet vlastní skiny.

Pročež Microsoft přišel se [soutěží](http://www.microsoft.com/cze/msdn/okenko/soutez/default.mspx), kde stačí udělat grafický návrh (jako obrázek) a můžete vyhrát kdeco. Letové simulátory, hodiny na leteckém trenažéru s vylomeninami jako požár motoru. A také rozličné počítačové myši. Tu myš doporučuji, mám IntelliMouse Presenter 8000 (cena za druhé místo) a je opravdu úžasná. Lítání vám tedy závidět nebudu, protože v následujícím měsíci mne čeká hned několik letů napříč půlkou světa. Obzvláště při pomyšlení na let Praha - Londýn – Seattle v ekonomické třídě mě bolí záda už s předstihem.

Vzhledem k tomu, že milosrdný Microsoft od vás nechce ani HTML a CSS, ani XSLT, mám docela konkrétní obavy směřující k tomu, kdo že bude nakonec vítězné návrhy implementovat pod záminkou, že je jediný v přilehlých zemích, kdo se v tom vyzná. 

**Takže ať vás ani nenapadne se **[**té soutěže**](http://www.microsoft.com/cze/msdn/okenko/soutez/default.mspx)** zúčastnit, bando jedna. Beztak máte čas jenom do konce února, zdržoval jsem ten článek na ASPNET.CZ seč to šlo ;-)**