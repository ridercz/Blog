<!-- dcterms:identifier = aspnetcz#322 -->
<!-- dcterms:title = Přednášky a příklady z TechEdu ke stažení -->
<!-- dcterms:abstract = Jako každý rok, i letos společnosti Gopas, Daquas a Microsoft pořádají odbornou konference TechEd-DevCon. Bude se konat od 2. do 5. května 2011 v multikinu CineStar na Černém Mostě. A jako každý rok, I letos tam budu mít několik (konkrétně sedm) přednášek, na které vás tímto srdečně zvu. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2011-04-23T14:09:33.577+02:00 -->
<!-- dcterms:dateSubmitted = 2011-04-23T14:12:29.403+02:00 -->
<!-- dcterms:dateAccepted = 2011-05-05T23:44:19.013+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20110505-prednasky-a-priklady-z-techedu-ke-stazeni.png -->

Jako každý rok, i letos společnosti Gopas, Daquas a Microsoft pořádaly odbornou konference TechEd-DevCon. Konala se od 2. do 5. května 2011 v multikinu CineStar na Černém Mostě. A jako každý rok, I letos jsem tam měl několik (konkrétně sedm) přednášek. Nabízím vám ke stažení prezentace a příklady ze svých přednášek.

### [Novinky pro (nejenom webové) vývojáře začátkem roku 2011](/Files/20110505-TechEd-01.zip)

IIS Express, SQL Server Compact Edition a NuGet jsou tři novinky, které mohou usnadnit život vývojářům aplikací v roce 2011. IIS Express je vývojářský web server určený pro ladění a testování, postavený na IIS 7.5. SQL Server Compact Edition je embedded databáze, přinášející pohodlnost SQL serveru i tam, kde není možné nebo účelné instalovat "opravdový" SQL Server. NuGet je balíčkovač komponent, který usnadňuje instalaci, konfiguraci a upgrade knihoven (nejen) třetích stran, které mají vaše aplikace využívat.

### [Velký nebo malý SQL Server? A není to nakonec jedno?](/Files/20110505-TechEd-02.zip)

Má vaše aplikace používat "velký" SQL Server a nebo "malý", embedded SQL Server Compact Edition? U řady aplikací je jednoduché navrhnout je tak, aby to bylo v podstatě jedno, aby bylo možné pro menší instalace použít embedded databázi a pro větší samostatný server. Podíváme se na rozdíly mezi Compact Edition a ostatními edicemi a na techniky, které umožňují aplikacím využívat obě dvě varianty, s využitím Entity Frameworku i bez něj.

### [Data v oblacích, nohy na zemi: Windows Azure Storage](/Files/20110505-TechEd-03.zip)

Když se mluví o platformě Windows Azure, obvykle je řeč o běhu aplikací v cloudu. Věděli jste ale, že azurové obláčky obsahují i kapacitně neomezené, velice výkonné a finančně výhodné bezpečné úložiště dat, které můžete využívat i z aplikací, které běží lokálně? Windows Azure Table Storage, Blob Storage a Queue storage mohou být užitečné i pro ty, kdo klasické cloud programování využívat nehodlají a nebo nemohou. V této přednášce se zaměříme právě na využití Azure úložiště - ať už aplikace sama běží v cloudu nebo nikoliv.

### [Bezpečné zadávání rich textu do webových aplikací](/Files/20110505-TechEd-04.zip)

Script injection je velkým problémem webových aplikací a blokování jakéhokoliv HTML obsahu je jednou z cest, jak se mu vyhnout. Ale co když potřebujeme, aby uživatelé mohli zadávat více či méně omezeně formátovaný text? Jak bezpečně filtrovat zadané HTML, nebo jaké alternativy použít? V průběhu této přednášky si ukážeme několik cest, jimiž je možné se vydat v ASP.NET.

### [Provider modely ve webových i newebových aplikacích](/Files/20110505-TechEd-05.zip)

Každý zná membership a role providery v ASP.NET. Ale věděli jste, že provider model je jedním ze základních stavebních kamenů .NET Frameworku? A že můžete velice snadno vytvářet vlastní provider-based struktury, které vám usnadní život? Na příkladu embedded Wiki engine se podíváme na možnosti návrhu vlastních provider modelů a zmíníme i jejich život mimo webové aplikace.

### [Tvorba webových ovládacích prvků pro mírně pokročilé](/Files/20110505-TechEd-06.zip)

Používáte deklarativní vývoj aplikací v ASP.NET Web Forms? A chcete se naučit, jak lépe dělat serverové ovládací prvky? A chtěli byste, aby se chovaly jako ty "opravdové", které jsou součástí .NET Frameworku? Podíváme se na pokročilejší techniky pro tvorbu serverových ovládacích prvků - práci s vloženými obrázky a skripty a podporu pro CDN (content delivery networks).

### [Skeptikův úvod do jQuery v ASP.NET](/Files/20110505-TechEd-07.zip)

Milujete JavaScript? I sny k vám v noci přicházejí JSON serializované a HTTP postback považujete za sprosté slovo? V tom případě na tuhle přednášku nechoďte. Ta je určena ASP.NET programátorům, kteří proti své vůli občas nějaký ten JavaScript použít musejí a jQuery chápou jako ulehčení této nemilé nutnosti, podpořené setrvalým úpadkem AJAX Control Toolkitu. Podíváme se na oblasti, kde se jQuery potkává s ASP.NET, na jQuery UI, klientský data binding a věci související.