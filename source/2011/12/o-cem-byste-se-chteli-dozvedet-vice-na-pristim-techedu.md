<!-- dcterms:identifier = aspnetcz#360 -->
<!-- dcterms:title = O čem byste se chtěli dozvědět více na příštím TechEdu? -->
<!-- dcterms:abstract = Na jaře 2012 se – jako každý rok – bude v Praze konat TechEd 2012. A pokud se nestane nic mimořádného, budu na něm – jako každý rok – mít svou obvyklou dávku přednášek. Teď rozmýšlím, o čem bych tam měl hovořit. A to máte nyní možnost ovlivnit. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2011-12-29T01:28:06.603+01:00 -->
<!-- dcterms:dateAccepted = 2011-12-29T11:30:00+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20111229-o-cem-byste-se-chteli-dozvedet-vice-na-pristim-techedu.png -->

Na jaře 2012 se – jako každý rok – bude v Praze konat TechEd 2012. A pokud se nestane nic mimořádného, budu na něm – jako každý rok – mít svou obvyklou dávku přednášek. Teď rozmýšlím, o čem bych tam měl hovořit.

Některá témata se nabízejí sama, jako vývojářské novinky v .NET 4.5 a Visual Studiu 2012. Ale to je povětšinou jenom klouzání po povrchu, protože už z povahy novinek vyplývá, že přednášející o nich ví relativně málo. Stejně jako na "velkém" TechEdu bych vám chtěl dopřát i nějaká deep-dive témata o technologiích současných, ale pořádně do hloubky. Mám samozřejmě své nápady a favority, ale zajímá mne i váš názor.

Máte-li tedy nějaké téma, o němž byste se rádi dozvěděli více, vyjádřete se v komentářích u článku. Přednášky budou mít standardních 75 minut, čemuž by měl odpovídat rozsah témat. Vzhledem k mé specializaci by se mělo jednat o témata související zejména s webovým vývojem, bezpečností, kryptografií atd.