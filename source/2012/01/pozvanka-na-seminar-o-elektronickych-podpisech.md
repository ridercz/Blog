<!-- dcterms:identifier = aspnetcz#363 -->
<!-- dcterms:title = Pozvánka na seminář o elektronických podpisech -->
<!-- dcterms:abstract = Kryptografie a elektronické podpisy jsou jedno z témat, o kterých má většina lidí spíše představy než znalosti. Tak dlouho jsem se setkával s neumětelskými a problematickými implementaci, až jsem se rozhodl jako službu lidstvu na toto téma vytvořit seminář. Bude se konat 31. ledna až 1. února 2012 v Praze a tímto vás na něj zvu. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2012-01-06T03:29:56.117+01:00 -->
<!-- dcterms:dateAccepted = 2012-01-06T03:29:57+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20120106-pozvanka-na-seminar-o-elektronickych-podpisech.png -->

Kryptografie a elektronické podpisy jsou jedno z témat, o kterých má většina lidí spíše představy než znalosti. Tak dlouho jsem se setkával s neumětelskými a problematickými implementaci, až jsem se rozhodl jako službu lidstvu na toto téma vytvořit seminář. Bude se konat 31. ledna až 1. února 2012 v Praze a tímto vás na něj zvu.

První den bude v mé režii a jeho tématem je "**Co vám ve škole neřekli a v zákonech nenajdete: bezpečná implementace elektronických podpisů v praxi**". Velmi často se setkávám s případy, kdy je z důvodu nějakého triviálního nepochopení celý systém – mnohdy léta používaný – navržený špatně a pro případ sporu je zcela bezcenný, v lepším případě problematický. Implementátoři šifrovacích a podepisovacích nástrojů často postupují metodou pokus-omyl, vymýšlejí kolo a zapomínají, že i z bezpečných kryptografických primitiv lze vytvořit nebezpečný systém. V tomto dni se pokusím vám ukázat, jakým nástrahám byste se měli vyhnout a lidsky srozumitelným způsobem vysvětlit některé základní principy a obecné problémy. Tento seminář je určen programátorům, ale i architektům a v neposlední řadě jejich šéfům. Může se hodit i někomu, kdo se nachází v pozici zákazníka – zadavatele: aby věděl, co má vlastně chtít.

Druhý den mne vystřídá Jiří Peterka a bude rozprávět o **Podepisování a ověřování elektronických podpisů na PDF dokumentech**.

Celá akce se bude konat **31. 1. až 1. 2. 2012** v hotelu **Courtyard by Marriott Prague Flora**. Pořadatelem akce je [Institute for International Research](http://www.konference.cz/). Účastnický poplatek je 16 995 Kč, pro státní správu 10 995 Kč. Při uvedení kódu CD1161REF1 obdržíte 15 % slevu.

*   [Kompletní bodový program semináře](https://www.cdn.altairis.cz/Blog/2012/20120106-iir_program.pdf)
*   [Pozvánka a přihlašovací formulář](https://www.cdn.altairis.cz/Blog/2012/20120106-iir_prihlaska.pdf)