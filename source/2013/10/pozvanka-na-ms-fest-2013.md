<!-- dcterms:identifier = aspnetcz#5407 -->
<!-- dcterms:title = Pozvánka na MS Fest 2013 -->
<!-- dcterms:abstract = Po roce vás opět zvu na MS Fest - a tentokrát nejenom do Prahy, ale i do Brna a Ostravy. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2013-10-07T20:56:19.773+02:00 -->
<!-- dcterms:dateAccepted = 2013-10-07T20:56:20+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20131007-pozvanka-na-ms-fest-2013.png -->

Po roce opět staré známé firmy pořádají konferenci MS Fest (letos jde už o osmý ročník). A pokud mne paměť neklame, tak se letos vůbec poprvé bude konat nejenom v Praze, ale I v Brně a Ostravě. 

Vstup na konferenci je zdarma a podrobnější informace a registraci najdete na [www.ms-fest.cz](http://www.ms-fest.cz).

Termíny a místa konání konference jsou:

*   <strong abp="335">Brno:** 12. – 13. října, FIT VUT 
*   <strong abp="337">Praha:** 2. – 3. listopadu, MFF UK 
*   <strong abp="339">Ostrava:** 30. listopadu až 1. prosince, VŠB-TU  

Jako obvykle nebudu chybět, a to hned se třemi přednáškami, na které vás tímto zvu:

## Novinky ve webovém vývoji ve Visual Studiu 2013

Visual Studio 2013 je na spadnutí. A přináší řadu novinek i pro webové vývojáře: vylepšení HTML editoru, novou (a konečně víceméně použitelnou) výchozí šablonu pro webové projekty v rámci iniciativy "one ASP.NET", lepší integraci Azure Web Sites, vylepšení NuGetu, publikování, lepší orientaci v kódu a celou řadu dalších. V této přednášce si je stručně představíme a předvedeme.

## Autentizace uživatelů v ASP.NET aplikacích

Prosté jméno a heslo pro autentizaci přestává stačit. Jak postupovat, když chcete svým uživatelům umožnit login pomocí Microsoft Accountu, Facebooku, Twitteru nebo jejich AD domény? Jak používat autentizační služby Windows Azure a třeba i vícefaktorovou autentizaci? 

## Windows Azure Pack - Azure u vás doma

Líbí se vám, co umí Azure Web Sites, ale nevěříte veřejnému cloudu americké společnosti? S trochou námahy (a větším množstvím počítačů) si můžete své soukromé "Azure Web Sites" rozjet sami ve vlastním data centru s volně dostupným balíčkem "Windows Azure Pack".
</strong></strong></strong>