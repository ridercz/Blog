<!-- dcterms:identifier = aspnetcz#5440 -->
<!-- dcterms:title = Jaké aplikace pro Windows Phone používám -->
<!-- dcterms:abstract = Čas od času se mne lidé ptají na různé divné věci. Mimo jiné i na to, jaké používám aplikace pro Windows Phone. Tak jsem se to rozhodl sepsat, protože odpověď bude trochu delší. -->
<!-- np9:categoryId = 7 -->
<!-- x4w:category = Software -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2015-09-12T15:27:54.487+02:00 -->
<!-- dcterms:dateAccepted = 2015-09-12T15:27:54+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20150912-jake-aplikace-pro-windows-phone-pouzivam.png -->

Čas od času se mne lidé [ptají na různé divné věci](http://ask.fm/ridercz). Mimo jiné i na to, jaké používám aplikace pro Windows Phone. Tak jsem se to rozhodl sepsat, protože odpověď bude trochu delší.

## Klienti online služeb

*   **Facebook** a **Messenger** - Druhý zmiňovaný nemám rád, ale bohužel to je dneska fakticky jediný způsob, jak komunikovat s většinou lidí písemnou formou.
*   **Twitter** - tuhle službu taky nemám v lásce a zejména na ni nerad píšu (140 znaků je na mne málo), ale bohužel je to dneska fakticky jediný způsob, jak rychle získávat informace z dev a infosec světa.
*   **Alza.cz** - posílá mi notifikace při vyzvednutí zboží na prodejně.
*   **4th & Mayor** - klient pro Foursquare. Používám zejména pro zjištění hesel na poloveřejné Wi-Fi, typicky je to napsané v komentářích.

## Mapy, navigace, doprava

*   **HERE Drive+** a **HERE Maps** - klasická navigace na cesty autem. Stahuji si offline mapy všech zemí, kam realisticky hrozí, že bych se mohl dostat.
*   **MapFactor GPS Navigation** - další navigace do auta, kterou spoluvytváří můj známý, vč. offline map. Ještě jsem neměl příležitost ji otestovat, protože bezprostředně po instalaci jsem rozbil auto (za což aplikace nemůže :).
*   **Mapy.cz** - bezkonkurenčně nejlepší mapy ČR pro pěší navigaci, vč. offline map.
*   **GPS Calculator Pro** - Nemapová GPS a hlavně sledování trasy. Používám často pro tagování fotek.
*   **CG Transit** - jizdní řády MHD.
*   **Vlakové tabule** - mobilní aplikace zobrazující to, co je jinak na tabulích příjezdů/odjedzů na nádražích, v reálném čase.

## Ostatní, jiné a různé

*   **Authenticator** - generování jednorázových hesel pro dvoufaktorovou autentizaci.
*   **eWallet GO!** - password manager; není příliš dobrý, ale používám ho hodně dlouho (i na desktopu) a pořád se nemůžu dokopat k tomu, abych ta data nějak převedl do něčeho jiného.
*   **Flashlight XT** - jednoduchá baterka s ovládáním diody foťáku. Na WP 10 je to přímo součástí OS, ale teď mám WP 8.1.
*   **Lockmix** - ukazuje stavové informace (u mne typicky počasí) na lock screen.
*   **Meteoradar** - klient pro zobrazování radarových dat ČHMÚ.
*   **Microsoft Health** - pro propojení Microsoft Bandu.
*   **Mini Recorder Free** - audiozáznamník; mám ho tam spíš jako nouzovku, radši používám klasický digitální diktafon.
*   **My Vodafone** - abych zjistil, kolik mi ještě zbývá dat v tarifu.
*   **NearSpeak**, **NFC Interactor** a **NFCsms** - aplikace pro práci s NFC tagy. Ale nikdy v životě jsem ještě nepotkal žádný NFC tag s výjimkou těch vlastních.
*   **OneNote** - můj základní pracovní nástroj. Synchronizovaný poznámkovník mezi mobilem, tabletem a desktopem. Průběžně do něj sbírám materiál pro své bezpečnostní svodky, píšu v něm články, poznámky všeho druhu...
*   **SMS Machine Pro** - předpřipravené SMSky. Zejména používám na SMS jízdenky do MHD.
*   **Speedtest.net** - test rychlosti připojení.
*   **Sphero Drive** - ovládací aplikace pro robotickou kouli Sphero (neoficiální, ta oficiální stojí za prd).
*   **Translator** - překladač textu, fotek... Neumí češtinu, ale umí překlad z hromady jazyků do angličtiny. Opět mám offline stažené všechny překladové slovníky.
*   **Contact + SMS Backup** - vše se sice zálohuje do cloudu, ale tato aplikace umožňuje vyexportovat zejména SMSky do jednoduchého XML souboru.