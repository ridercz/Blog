<!-- dcterms:identifier = aspnetcz#5466 -->
<!-- dcterms:title = Pozvánka na večerní školení Arduino a BadUSB -->
<!-- dcterms:abstract = Zvu vás na poněkud netradiční školení: bude se týkat platformy Arduino a jejího využití k emulaci USB zařízení – fenomén známý jako BadUSB. Toto školení je určeno zájemcům, kteří již mají základní znalosti platformy Arduino nebo programování (ve v podstatě jakémkoliv jazyce). Zároveň má průnik i do světa kybernetické bezpečnosti. Budeme na něm pracovat s procesorem ATmega32U4, který umí mimo jiné emulovat klávesnici, myš nebo gamepad. Ukážeme si, jakým způsobem lze této schopnosti využít k dobrému i ke zlému. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2018-02-09T17:37:03.167+01:00 -->
<!-- dcterms:dateAccepted = 2018-02-09T17:00:00+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20180209-pozvanka-na-vecerni-skoleni-arduino-a-badusb.png -->

Zvu vás na poněkud netradiční školení: bude se týkat platformy Arduino a jejího využití k emulaci USB zařízení – fenomén známý jako BadUSB. Toto školení je určeno zájemcům, kteří již mají základní znalosti platformy Arduino nebo programování (ve v podstatě jakémkoliv jazyce). Zároveň má průnik i do světa kybernetické bezpečnosti. Budeme na něm pracovat s procesorem ATmega32U4, který umí mimo jiné emulovat klávesnici, myš nebo gamepad. Ukážeme si, jakým způsobem lze této schopnosti využít k dobrému i ke zlému.

*   Vše o Fenoménu BadUSB a jeho ukázka v praxi
*   Rozhraní čipu Atmega32U4 a jeho schopnosti
*   Emulace klávesnice
*   Jak je to s kompatibilitou s českým rozložením klávesnice (QWERTZ, QWERTY)
*   Jak to využit ke kybernetickému útoku
*   Tvorba vlastní HW makro klávesnice
*   Emulace gamepadu
*   Tvorba vlastní makro klávesnice s open source řídícím softwarem 

Příslušné součástky dostanete po dobu konání kurzu zapůjčeny a po skončení je budete moci odkoupit, budete-li mít zájem. Potřebujete pouze vlastní notebook s nainstalovanou nejnovější verzí [Arduino IDE](https://www.arduino.cc/en/Main/Software).

## Termín a cena školení

Jde o krátké, tříhodinové školení, které se bude odehrávat ve večerních hodinách. Zatím jsou vypsané dva termíny:

*   14. února 2018, 17:00-20:00
*   28. února 2018, 17:00-20:00 

Školení se koná v MakersLabu, Milady Horákové 106, Praha 6 a jeho cena je 1200 Kč. Podrobnější informace a možnost registrace najdete [na webu MakersLabu](https://www.makerslab.cz/courses/project-arduino-mirne-pokrocily/?rmcb=1518193222).