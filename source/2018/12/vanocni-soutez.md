<!-- dcterms:title = Novoročenka a vánoční soutěž -->
<!-- dcterms:abstract = Vytvořil jsem naprosto nevinnou novoročenku. A lidé, kteří mě znají, začali pátrat po jejích skrytých významech. Tak jsem vytvořil vánoční soutež, která tyto nedůvěřivé povahy zaměstná. Vítěz ode mne dostane vánoční dárkový balíček. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/20181222-vanocni-soutez.png -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:category = IT -->
<!-- dcterms:dateAccepted = 2018-12-22 -->

Všechno začalo tím, že jsem vytvořil naprosto nevinnou novoročenku, ostatně jako každý rok. Vypadá takto:

![PF 2019](https://www.cdn.altairis.cz/Misc/PF2019.png)

Nedůvěřivé a zvídavé povahy mezi mými přáteli začaly pátrat po významu oněch svislých čárek. Jestli je to morseovka nebo nějaká jiná zábavnost. Odpovídám jednoznačně: není. Je to jakýsi pattern, který jsem si stáhl někde už nevím kde a použil. Pokud do něj jeho autor vložil nějaký skrytý význam, nevím o něm.

## Vánoční soutěž

Nicméně ten nápad se mi zalíbil a nedůvěřivé a zvídavé povahy mám rád. Proto jsem se rozhodl vytvořit obrázek se skrytým obsahem. A nejenom jeden, celkem tři. 

Tady jsou:

![](https://www.cdn.altairis.cz/Blog/2018/20181222-zadani-1.png)

![](https://www.cdn.altairis.cz/Blog/2018/20181222-zadani-2.png)

![](https://www.cdn.altairis.cz/Blog/2018/20181222-zadani-3.png)

V těchto obrázcích jsou skryty tři zprávy. <del>První, kdo mi [formou issue na GitHubu](https://github.com/ridercz/Blog/issues/new?title=Novoro%c4%8denka+a+v%c3%a1no%c4%8dn%c3%ad+sout%c4%9b%c5%be) pošle znění všech tří zpráv, dostane ode mne vánoční dárkový balíček.</del>

<ins>První byl [Tomáš Jecha](https://github.com/ridercz/Blog/issues/7) a stává se tak vítězem. Můžete si přečíst i [podrobnější popis použitého postupu](/2018/12/vysledek-vanocni-souteze).</ins>

K vyluštění kódu nepotřebujete kromě obrázků a tohoto textu žádné další informace. Abych vám situaci trochu usnadnil, přidávám několik pomocných informací:

* Nepoužil jsem žádnou šifru.
* Pokud dáte všechny zprávy za sebe a spočítáte jejich MD5 hash, bude výsledek `0646164D30B3BD0023A1E6878712EB1B9B15A1DA`.
* Všechny zprávy jsou srozumitelný text v jednom z jazyků, které ovládám.
* Všechny zprávy jsou zakódované stejným způsobem, liší se jenom parametry. Poslední obrázek ale vyžaduje jistou triviální manuální korekci.

A protože jsem povaha nedobrá, abych vám situaci poněkud zkomplikoval, jedna z výše uvedených informací není pravdivá :).

Tak veselé Vánoce!