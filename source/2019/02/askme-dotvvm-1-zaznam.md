<!-- dcterms:title = Záznam online streamu Píšeme AskMe v DotVVM (1) -->
<!-- dcterms:abstract = K dispozici je záznam ze včerejšího streamu, v němž jsme začali s Tomášem Hercegem přepisovat AskMe do DotVVM. Byla to moc velká zábava a za dva týdny budeme pokračovat. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/logo-dotvvm.png -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:coverUrl = /cover-pictures/20190216-askme-dotvvm.jpg -->
<!-- x4w:coverCredits = Jan Vašek via JESHOTS.COM, CC0 -->
<!-- x4w:category = Akce a události -->
<!-- dcterms:dateAccepted = 2019-02-21T17:00:00 -->
<!-- x4w:serial = AskMe v DotVVM -->

Včera jsme se s Tomášem Hercegem sešli, abychom [přepsali mou ukázkovou aplikaci AskMe do DotVVM](/2019/02/askme-dotvvm). A abychom na to nebyli sami, rozhodli jsme se to živě streamovat přes [Twitch](https://twitch.tv/dotvvm).

## Jak to šlo?

V minulosti jsem pár streamů dělal, ale vždy to byla připravená prezentace nebo demo. Tohle bylo poprvé, co jsem na živém streamu řešil reálné problémy. S Tomášem jsme se shodli, že to bylo zábavné a že to budeme chtít rozhodně zopakovat. Ostatně - musíme ten přepis dokončit, nestihli jsme to celé.

Hezky jsme se tam zasekli na drobnosti, na stránkování od nuly nebo jedničky (klasický _off-by-one error_), ale aspoň jsme pobavili diváky a i tohle patří k životu programátora - ostatně i jejich reakce tomu odpovídali. Celkově to bylo vemi realistické a myslím si, že to je na tom právě dobře, protože jsme narazili na ty samé problémy, na které nejspíš v praxi narazíte i vy, vydáte-li se stejnou cestou.

Výsledek naší činnosti [najdete na GitHubu](https://github.com/ridercz/AskMe/tree/DotVVM). Pozor, je ve zvláštním branchi `DotVVM`, ne v hlavním `main`, tam ho promítneme až to dopíšeme.

## Záznam

Vysílali jsme přes [Twitch kanál DotVVM](https://twitch.tv/dotvvm), ale odtamtud staré záznamy časem mizí. Kompletní záznam (dvě hodiny a dvacet minut) [najdete na YouTube](https://www.youtube.com/watch?v=pKjm42w8EUw).

<div style="position:relative;padding-top:56.25%;">
  <iframe src="https://www.youtube-nocookie.com/embed/pKjm42w8EUw" frameborder="0" allowfullscreen allow="accelerometer; autoplay; encrypted-media; gyroscope; picture-in-picture" style="position:absolute;top:0;left:0;width:100%;height:100%;"></iframe>
</div>

## Co příště?

Naplánovali jsme další pokračování, a to na **čtvrtek 7. března 2019 od 20:30**. Pokud chcete, můžete se přidat k [události na Facebooku](https://www.facebook.com/events/936621643395813/).

Téma je jasné, budeme pokračovat v přepisu AskMe pomocí technologie DotVVM. Nevíme, jestli se nám to podaří dopsat nebo to bude chtít ještě jedno pokračování, ale tak či onak, hodláme v tom pokračovat. V průběhu příštího streamu vám nabídneme nějakou možnost, jak navrhovat témata dalších streamů a hlasovat o nich. Ještě nevíme jakým způsobem to uděláme, ale snad to za ty dva týdny vymyslíme.