<!-- dcterms:title = Online stream: Píšeme AskMe v DotVVM -->
<!-- dcterms:abstract = Z mých kurzů a konferencí znáte ukázkovou aplikaci AskMe. Je to rozumně složitá aplikace psaná v ASP.NET Core a je k dispozici ve dvou variantách, v MVC a v Razor Pages. Příští týden budeme s Tomášem Hercegem psát třetí, v DotVVM. A budeme to online streamovat. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/logo-dotvvm.png -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:coverUrl = /cover-pictures/20190216-askme-dotvvm.jpg -->
<!-- x4w:coverCredits = Jan Vašek via JESHOTS.COM, CC0 -->
<!-- x4w:category = Akce a události -->
<!-- dcterms:dateAccepted = 2019-02-16 -->

Z mých kurzů a konferencí znáte ukázkovou aplikaci [AskMe](https://github.com/ridercz/AskMe). Je psaná v ASP.NET Core a je k dispozici ve dvou variantách, v MVC a v Razor Pages. Je dostatečně jednoduchá, aby mohla sloužit jako demo a příklad, ale zároveň dost složitá, aby to nebylo jenom "Hello, world!", ale aby se v ní řešily real-world problémy.

Příští týden k MVC a Razor Pages verzi přibude třetí. S Tomášem Hercegem jsme se rozhodli, že napíšeme ještě třetí verzi této aplikace, a to v DotVVM. A abyste si to patřičně užili, budeme to online streamovat.

**Online stream najdete na [twitch.tv/dotvvm](https://www.twitch.tv/dotvvm) ve středu 20. února od 20:30. Můžete se přidat i k [události na Facebooku](https://www.facebook.com/events/2105187466193508/).**