<!-- dcterms:title = ASP.NET Core 3.0 Boot Camp -->
<!-- dcterms:abstract = Máme zde ASP.NET Core 3.0. A taky spoustu programátorů, kteří se .NET Core nestihli naučit a zjišťují, že to potřebují. Proto jsem se rozhodl uspořádat jedinečnou akci: pětidenní intenzivní školení s ubytováním. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/20191002-bootcamp.jpg -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:coverUrl = /cover-pictures/20191002-bootcamp.jpg -->
<!-- x4w:coverCredits = David (dbking) via Flickr, CC BY 2.0 -->
<!-- x4w:category = Akce a události -->
<!-- dcterms:dateAccepted = 2019-10-02 -->

Máme zde ASP.NET Core 3.0. A taky spoustu programátorů, kteří se .NET Core nestihli naučit a zjišťují, že to potřebují. Proto jsem se rozhodl uspořádat jedinečnou akci: pětidenní intenzivní školení s ubytováním.

## Pro koho je kurz určen a co je jeho cílem?

Kurz je určen pro programátory, kteří mají rutinní znalost programování v ASP.NET 4.x (.NET Framework) a alespoň základní znalosti ASP.NET MVC 5 (Razor).

Jeho cílem je upgradovat vaše znalosti a dovednosti na současnou verzi ASP.NET Core 3.0. Je kompletním průvodcem platformou .NET Core, novinkami v ní a také novou technologií Razor Pages, která představuje alternativu k poněkud zkostnatělému MVC.

## Jak bude kurz organizován a čím se liší od běžných kurzů?

Kurz se záměrně koná mimo Prahu a bude podstatně intenzivnější, než je u běžných školení zvykem. Jeho součástí je i ubytování (4 noci) a stravování (3x denně) v hotelu. Bude se konat od 10:00 do 20:00 (s několika přestávkami).

Budu kombinovat výklad s praktickými příklady (laby). Těch je více než padesát a jsou vzájemně propojené tak, aby vedly k vytvoření aplikace, řešící reálné a praktické problémy.

**Boot camp není určen začátečníkům, ale zkušenějším programátorům**, kteří dokáží (a chtějí) vstřebat poměrně velký objem informací v poměrně krátkém čase. Je dosti náročný, ale oproti armádním boot campům na vás nebudu ošklivě křičet a šikanovat vás (pokud si to výslovně nevyžádáte, pak to samozřejmě lze na individuální žádost zařídit).

I mimo dobu školení vám budu k dispozici pro případné dotazy. Budu s sebou mít rozličnou zábavnou mikroelektroniku a 3D tiskárnu. Pokud se chcete vzdělat i v těchto oborech, budou vám k dispozici k samostudiu materiály z mých školení o 3D modelování nebo Arduinu.

## Kdy a kde se kurz koná a kolik stojí?

![Hotel Oáza Srdce Vršov](https://www.cdn.altairis.cz/Blog/2019/20191002-sarz-hotel.jpg)

Kurz se bude konat **od 18. do 22. listopadu 2019 (pondělí-pátek)** v hotelu [Oáza Srdce ve Vršově](http://oazasrdce.cz/), poblíž Chrudimi. Začne společným obědem v pondělí ve 12:00 a bude končit v pátek odpoledne.

**Cena kurzu je 27 000 Kč** za účastníka (bez DPH).

**Na kurz se můžete [registrovat na webu DotNetCollege](https://www.dotnetcollege.cz/objednat-skoleni/2093).**

![Hotel Oáza Srdce Vršov](https://www.cdn.altairis.cz/Blog/2019/20191002-sarz-kolaz.jpg)

Cena zahrnuje ubytování ve dvoulůžkových pokojích (čtyři noci) a plnou penzi (snídaně, oběd, večeře). V hotelu je k dispozici bar, masáže, koupele a sauna. Vůkol se rozprostírá geopark Železné hory, takže technologicky intenzivní zážitky můžete kompenzovat pobytem v přírodě. Pokud se přírodě hodláte pokud možno vyhnout, je v hotelu i bar.

![Hotel Oáza Srdce Vršov](https://www.cdn.altairis.cz/Blog/2019/20191002-sarz-louka.jpg)

S hotelem mám osobní dlouhodobou zkušenost, pořádám tam akce již léta. Je pohodlný, personál přátelský a kuchyně dobrá (a schopná vyhovět i specifickým nárokům na stravu).

## Co si mají vzít účastníci s sebou?

Každý účastník potřebuje vlastní počítač s nainstalovanou aktuální verzí Visual Studia 2019 (s workloadem pro vývoj webových aplikací v .NET Core) a jakoukoliv podporovanou verzí SQL Serveru (libovolné edice včetně bezplatné Express).
Jaký je obsah školení?

* Ideové změny v ASP.NET - proč je tady .NET Core
    * Doporučení jaké platformy v různých situacích využívat
    * .NET Core runtime, .NET Standard
    * Projektový systém a NuGet
* Tvorba univerzálních komponent (.NET Core i ASP.NET 4.x)
* Běh ASP.NET Core aplikace - Configure, Run, Middleware
    * Tvorba vlastního middleware
    * Práce se statickými soubory
* Deployment aplikací
    * Různé druhy deploymentu: SDK, FDD, SCD
* Co je Kestrel a jak spolupracuje s IIS a nginxem
    * Zprovoznění a nasazení .NET Core aplikace na IIS
    * Zprovoznění a nasazení .NET Core aplikace an Azure AppService
    * Zprovoznění a nasazení .NET Core aplikace na Linuxu
* .NET Core nejen pro web
    * Konzolové aplikace, parsování příkazové řádky
    * Windows Services v .NET Core
    * Desktopové aplikace ve Windows
* Architektura aplikací, SOLID principy (postupně se refactoruje "postaru" napsaná aplikace)
    * SRP
    * OCP
    * LSP
    * ISP
    * DIP
* IoC/DI
    * Obecně, k čemu je to dobré
    * IoC/DI v .NET Frameworku a .NET Core
    * Použití vestavěného kontejneru
    * Náhrada vestavěného kontejneru za Autofac
    * Pokročilejší scénáře, registrace pomocí konvencí atd.
* ASP.NET MVC Core
    * Změny proti MVC 5
    * NuGet balíčky
    * Podpora IoC/DI, direktiva `@inject`
    * Soubor `_ViewImports.cshtml`
    * Attribute routing
* Vytvoření základu funkční aplikace
    * JavaScript a CSS v .NET Core
    * Client Library Manager (LibMan)
    * CSS a JS preprocesory
    * Bundling a minifikace
    * Použití CDN, fallback, SRI a CORS
    * Koncept "Hosting Environment" v ASP.NET
* Tag helpers
    * Cacheování
    * Formuláře
    * Tvorba vlastních
* Entity Framework Core, úvod - tooling, seeding, migrace
* Razor Pages
    * Idea MVVM, ViewModely
    * Technologie Razor Pages jako taková
    * Routing, handlery
    * Využití technik známých z MVC
* Konfigurace
    * Zdroje konfigurace
    * Objektová nadstavba
    * User secrets
* Odesílání e-mailů v ASP.NET Core
* Automatické generování UI
    * Model metadata providers
    * Automatická validace
    * Šablony pro automatické generování polí
* Internacionalizace
    * Lokalizace a globalizace, kultury
    * Vestavěné mechanismy v ASP.NET Core
    * Vlastní lokalizační mechanismy
    * Lokalizace a routing
* Zabezpečení webových aplikací
    * Základní pojmy identifikace, autentizace, autentizační faktory...
    * Cookie authentication middleware
    * Claims-based authentication
* ASP.NET Identity
    * Bootstrapping – vytvoření prvotního uživatele
    * Přihlášení a odhlášení
    * Bezpečný reset hesla
    * Práce s rolemi
    * Registrace uživatelů
    * Ověření e-mailu
    * Dvoufaktorová autentizace pomocí OTP
    * Recovery keys
    * Rozšíření informací o uživateli
    * Správa uživatelského profilu
    * Bezpečná změna e-mailové adresy
* Customizace ASP.NET Identity
    * Vlastní password hasher pro migraci z membership providerů atd.
    * Rozšíření funkcionality - zakázání uživatele, sledování přihlášení
    * Přihlašování pomocí externích identity providerů
    * Přihlašování bez hesla

**Na kurz se můžete [registrovat na webu DotNetCollege](https://www.dotnetcollege.cz/objednat-skoleni/2093).**