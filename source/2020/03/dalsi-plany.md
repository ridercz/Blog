<!-- dcterms:title = Budou další online školení, zdarma i za peníze -->
<!-- dcterms:abstract = Bezplatné online školení OpenSCADu, které jsem dělal v úterý, mělo veliký úspěch. Proto připravuji jeho pokračování a další akce, některé zdarma, jiné za peníze. Čtěte dál, pokud chcete vědět, co jsem si pro vás připravil, odpovědi na nejčastější otázky a také mít možnost ovlivnit, o čem školení budou. -->
<!-- dcterms:creator = Michal Altair Valášek -->
<!-- x4w:coverUrl = /cover-pictures/20200329-dalsi-plany.jpg -->
<!-- x4w:coverCredits = Luke Peters via Unsplash.com -->
<!-- x4w:pictureUrl = /perex-pictures/20200329-dalsi-plany.jpg -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:category = Akce a události -->
<!-- x4w:category = 3D tisk -->
<!-- dcterms:dateAccepted = 2020-03-29 -->

Bezplatné online školení OpenSCADu, které jsem dělal v úterý, mělo veliký úspěch. Proto připravuji jeho pokračování a další akce, některé zdarma, jiné za peníze. Čtěte dál, pokud chcete vědět, co jsem si pro vás připravil, odpovědi na nejčastější otázky a také mít možnost ovlivnit, o čem školení budou.

## Bude záznam z minulého školení OpenSCADu?

Nebude, resp. nebude dostupný pro veřejnost, ale jenom pro účastníky. Uvažoval jsem o jeho publikaci, ale přijde mi, že online školení je dost specifický formát a ten výklad není vhodný pro samostatné sledování. Nicméně mám v plánu kompletní OpenSCAD výuku nahrát zvlášť jako screencast a spolu s laby to za nějakou symbolickou prodávat jako self-paced školení. 

OpenSCAD je na to (narozdíl od .NETu) vhodný, protože se mění velice pomalu, takže nebude třeba videa tak často předělávat, jako třeba u ASP.NET Core. Termín uvedení ještě nemám pevně stanovený, ale budete o něm informováni na mém blogu.

## Kdy se bude konat pokračování školení OpenSCADu?

Školení se bude konat ve středu **1. dubna 2020** od 14:00 do přibližně 18:00 (dle účastníků). (Vím, že jsem předběžně mluvil o úterý, ale není to z organizačních důvodů možné.) Materiály ze školení vám zůstanou k dispozici trvale, stejně jako video záznam. Školení je bezplatné.

Registrace vyžaduje pouze vaši e-mailovou adresu. Pokud už máte účet v systému [elearning.altairis.cz](https://elearning.altairis.cz), zadejte jeho e-mailovou adresu. Pokud tam účet nemáte, nemusíte se registrovat, účet vám bude vytvořen automaticky. V pondělí večer vám na zadnou e-mailovou adresu přijdou instrukce o tom, jak se školení zúčastnit (doporučuji vám přidat adresy `elearning (at) elearning.altairis.cz` a `michal.valasek (at) altairis.cz` do whitelistů, aby mail neskončil ve spamu).

<iframe src="https://forms.office.com/Pages/ResponsePage.aspx?id=DQSIkWdsW0yxEjajBLZtrQAAAAAAAAAAAANAAaGd_xhURFo0M0pBQzU5U1FDMlI0WTlMMU5aSFZFRy4u&amp;embed=true" style="border: none; max-width:100%; display: block; margin: 0 auto;" width="800px" height="800px"></iframe>

Organizace školení bude [stejná jako minule](https://www.altair.blog/2020/03/openscad).

Plánovaná témata školení jsou následující:

* Importování vektorových podkladů (`.svg`) a jejich vytváření.
* Pokročilejší využití linear_extrude a roatate_extrude.
* Použití privátních fontů.
* Vytváření vlastních transformací.
* Použití konstrukce assert (vyhazování chyb).
* Funkce pro test typů a jejich využití.
* Generování seznamů (list comprehension).
* Speciální systémové proměnné a jejich využití.
* Generování animací.
* Použití customizeru.

Neručím za to, že stihneme všechno, v nejhorším vyhlásím ještě třetí pokračování...

## Připravuji další školení - vyberte si témata

Protože na monost pořádat jiné než online akce to v dohledné době nevypadá a můj exhibicionismus trpí, plánuji pořádat další online školení. Mám spoustu nápadů na témata dalších školení a rád bych věděl, která z nich zajímají vás. Proto jsem připravil dotazník, který se vás na vámi preferovaná témata a formáty školení táže. Budu rád, pokud ho vyplníte:

<iframe src="https://forms.office.com/Pages/ResponsePage.aspx?id=DQSIkWdsW0yxEjajBLZtrQAAAAAAAAAAAANAAaGd_xhUM0gwM0M0WDdESE5MTlNFREEwSUtHR1FSVy4u&amp;embed=true" style="border: none; max-width:100%; display: block; margin: 0 auto;" width="800px" height="800px"></iframe>

## Placená školení o ASP.NET Core

V online podobě plánuji dělat i svá tradiční školení o ASP.NET Core a chystám v tomto ohledu drobný experiment. Standardně tato školení trvají tři dny v čase od 9 do 16 hodin. Jejich online verzi bych rád dělal jenom na půl dne, v čase od 12 do 16 hodin, zato poběží celý týden (5 dnů). Tento formát je dosti netradiční, ale říkám si, že by mohl lidem i firmám vyhovovat. Nevyřadí totiž programátory z provozu na celý den, což se dle mého názoru může firmám docela hodit. Dokáže to skloubit vzdělávání a home office.

Tato školení budou placená - školení a konzultace mne živí. Cena za jedno školení bude 6000 Kč za osobu + DPH (což je zaváděcí sleva z běžné ceny 9000 Kč). V případě více lidí z jedné firmy budou slevy. Kompletní informace (včetně osnovy, termínů atd.) a možnosti objednání budu prezentovat později, ale pokud máte o školení předběžně zájem, můžete mi napsat (na _michal.valasek (at) altairis.cz_) už teď, budete mít možnost ovlivnit i termín.