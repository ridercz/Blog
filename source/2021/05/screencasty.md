<!-- dcterms:title = Online školení zdarma: Screencasty pomocí programů Camtasia a OBS Studio (a anonce nového projektu) -->
<!-- dcterms:abstract = Připravuji projekt nového technického YouTube kanálu a při té příležitosti dávám zdarma všem k dispozici elearningový kurz na programy OBS Studio a Camtasia. -->
<!-- dcterms:creator = Michal Altair Valášek -->
<!-- x4w:coverUrl = /cover-pictures/20210507-screencasty.jpg -->
<!-- x4w:pictureUrl = /perex-pictures/20210507-screencasty.jpg -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:category = Bastlení -->
<!-- x4w:category = Akce a události -->
<!-- dcterms:dateAccepted = 2021-05-07 -->

Připravuji nový projekt technického YouTube kanálu. Témata budou to, co byste ode mne asi tak očekávali: programování, elektronika, 3D modelování a tisk, kybernetická bezpečnost a podobně.

<div style="position:relative;padding-top:56.25%;">
  <iframe src="https://www.youtube-nocookie.com/embed/gTspF9Zao08" frameborder="0" allowfullscreen allow="accelerometer; autoplay; encrypted-media; gyroscope; picture-in-picture" style="position:absolute;top:0;left:0;width:100%;height:100%;"></iframe>
</div>

V tuto chvíli budujeme studio, a od tohoto videa se věci výrazně pohnuly - máme závěsy, klíčovací pozadí, lepší mikrofon, čekám na dodání akustické pěny... Pokud vše půjde dobře, mělo by ke spuštění dojít cca. během měsíce. Sledujte můj [Facebook](https://www.facebook.com/rider.cz), [Twitter](https://twitter.com/ridercz) a samozřejmě tento blog, dozvíte se víc!

## Online školení zdarma

Hodně obsahu který tvořím a budu tvořit jsou screencasty - záznam obrazovky počítače. A v podstatě jako doplněk kamera. Ideální formát na různé tutorialy a podobné věci. 

Asi nejlepší nástroj pro ně se jmenuje Camtasia. Camtasia je rozsáhlý softwarový balík pro kompletní tvorbu screencastů a tutorialů. Podporuje záznam obrazovky, ale nabízí i pokročilé možnosti editace a produkce videa. Jedná se o NLE, nelineární editaci videa, která probíhá na záznamu, nikoliv v reálném čase. Camtasia je komerční program, který nabízí třicetidenní zkušební verzi. Pro držitele titlů MVP, MCT a MSP je k dispozici zdarma NFR verze.

Z trochu jiného ranku je OBS Studio. Jde o zdarma dostupný open source program od projektu Open Broadcaster Software. Jeho hlavním určením je streamování z dodaných podkladů, ale zvládá i záznam obrazovky (a dalších zdrojů) do souboru. Jedná se o lineární střihový software, tedy záběry se mění v průběhu natáčení v reálném čase a s výsledkem lze dále pracovat jenom obtížně (v porovnání s NLE programy).

Před časem jsem pro své kolegy vytvořil elearningové školení jak tyto programy používat pro nahrávání a OBS i pro streamování. **Nyní ho dávám k dispozici zdarma všem zájemcům.** Najdete ho v systému [Altairis eLearning](https://elearning.altairis.cz/cs/courses/screencasts).