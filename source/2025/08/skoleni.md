<!-- dcterms:title = AI pro programátory bez buzzwordů a Přístup k datům nejen z ASP.NET Core - pozvánka -->
<!-- dcterms:abstract = Připravil jsem pro vás dvě nové, prakticky zaměřená online školení o přístupu k datům a AI pro programátory. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/20250427-data.jpg -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:coverUrl = /cover-pictures/20250427-data.jpg -->
<!-- x4w:category = Akce a události -->
<!-- x4w:category = IT -->
<!-- dcterms:date = 2025-08-12 -->

Připravil jsem si pro vás dvě nová online školení na témata, která jsou navýsost aktuální

* **AI pro programátory bez buzzwordů** je pragmatický, praktický a střízlivý pohled na současný stav AI nástrojů typu GitHub Copilot, tedy asistentů pro programátory. 
* **Přístup k datům nejen z ASP.NET** je také praktický kurz o tom, jak přistupovat k různým zdrojům dat (relačním, nerelačním, binárním...) z prostředí .NET.

## Kdy a kde se budou školení konat

Školení se budou konat **online** pomocí systému [Altairis eLearning](https://elearning.altairis.cz), s přenosem videa lektora k účastníkům a chatem pro dotazy (s možností individuální pomoci a konzultací). Účastníkům bude k dispozici záznam a výukové materiály i po skončení školení.

* Termín školení o přístupu k datům je **8. - 10. září 2025**.
* Termín školení o AI je **16. září 2025**.

Čas je vždy od 12:00 do 17:00. Tento termín umožňuje, aby účastník nebyl blokován celý pracovní den (resp. tři pracovní dny). 

Pokud byste se školení rádi zúčastnili, ale nevyhovuje vám termín, vyplňte [objednací formulář](https://forms.office.com/r/bvnEsCWBd3) a napište to do poznámky - pokusím se vám vyjít vstříc. Stejně tak, pokud byste měli zájem o prezenční školení nebo privátní jenom pro vaši firmu.

## Kolik školení stojí

* Cena školení o přístupu k datům je **9 000 Kč**. 
* Cena školení o AI je **3 000 Kč**.
* Cena obou školení současně je **11 500 Kč**.

V případě tří a více účastníků z jedné firmy (na jedné objednávce) je další sleva 10 %.

* **[Objednávkový formulář](https://forms.office.com/r/bvnEsCWBd3)**

## Více o školení AI pro programátory bez buzzwordů

"Umělá inteligence" je na vrcholu hype curve a je tedy velice obtížné prokousat se smečkou nicneříkajících buzzwordů, marketingové mlhy, přehnaných očekávání, nadšených věrozvěstů a neméně nadšených kazatelů zhouby lidstva. Zahubí AI programátory? Určitě ne. Změní jejich práci? Určitě ano. Navíc o tom dneska moudře vykládá každý, začasté nejhlasitěji ten, kdo ví hlavně ty buzzwordy a chce vám hlavně prodat svou službu, bez níž se určitě neobejdete.

Proto jsem pro vás připravil odpolední seminář, ve kterém se pokusím popsat současný stav AI nástrojů pro vývojáře, jako je GitHub Copilot. Nahlížím na něj pragmatickýma očima: jedná se o cenné nástroje, které dokáží extrémně usnadnit práci a skutečně změní, co programátor dělá a jak. Ukážu vám svět za hranicemi laciných dem a wov efektů, kde vám může AI skutečně pomoci a co od ně naopak raději nečekejte.

Vše budu popisovat z pohledu .NET vývojáře používajícího Microsoft Visual Studio, Visual Studio Code a GitHub Copilot, ale značná část obsahu bude přenositelná i do jiných prostředí a nástrojů.

* **[Objednávkový formulář](https://forms.office.com/r/bvnEsCWBd3)**

### Plánovaná osnova školení

* Úvod, aneb proč vývojáři nezhynou hlady
* GitHub Copilot
    * Předplatné
    * Zprovoznění ve Visual Studiu, VS Code
* Použití v rámci editoru
    * Lepší intellisense
    * Generování kódu na základě komentářů
* Chat
    * Technické konzultace
    * Generování dokumentace ke kódu
    * Generování kódu na základě dokumentace
    * Překlad kódu do jiného jazyka
    * "Vibe coding"
    * Agent mode

Účastníci školení nepotřebují žádné speciální HW ani SW vybavení, i když pro ně bude nejlepší, budou-li mít k dispozici Visual Studio a/nebo VS Code, aby si mohli předváděné průběžně zkoušet.

## Více o školení Přístup k datům nejen z ASP.NET

Připravil jsem pro vás nové, prakticky zaměřené školení o přístupu k nejrůznějším druhům dat. Hlavní pozornost bude věnována datům relačním a Entity Frameworku Core, protože to je pořád majoritní druh dat, s nímž v .NETu pracujeme, ale bude řeč i o datech, která do databáze obvykle neukládáme. Kurz bude zaměřen velice prakticky, se spoustou cvičení (labů) na témata, se kterými se .NET vývojáři typicky setkávají. Toto školení vzniklo v podstatě na základě dotazů z mých ostatních kurzů. Školení bude používat aktuální verzi ASP.NET Core, ale používané techniky nejsou vhodné jenom pro web a ASP.NET, ale pro všechny aplikace v .NETu.

* **[Objednávkový formulář](https://forms.office.com/r/bvnEsCWBd3)**

### Plánovaná osnova školení

* .NET a relační databáze
    * Entity Framework Core - tvorba modelu
        * Code First
        * Database First
        * Code second - převzetí existujícího modelu do EF
        * Migrace
        * Migrace z příkazové řádky a Visual Studia
        * Migrace při spuštění aplikace, generování migrační SQL dávky
        * Úpravy migrací, transformace dat
        * Seeding dat, naplnění číselníků
        * EF Core jako databázová abstrakce
    * Představení embedded databáze Sqlite, kdy ji použít a kdy ne
        * Databázová nezávislost - aplikace fungující proti MS SQL i Sqlite
        * Zálohování Sqlite databázových souborů
    * Pokročilejší využití EF Core
        * Mapování na JSON struktury
        * Mapování na uložené procedury
        * Obecné využití uložených procedur z EF
    * Fulltextové vyhledávání v Microsoft SQL Serveru
        * Obecné fungování fulltextových indexů v MS SQL
        * Dotazovací jazyk pro fulltext
        * Překladač z Google-like syntaxe
        * Napojení na Entity Framework
* .NET a nerelační data
    * Ukládání binárních dat
        * Ukládání binárních dat do databáze
        * Ukládání binárních dat do file systému
        * Ukládání binárních dat do Azure Blob Storage
        * Využití SAS (Shared Access Signatures)
        * FluentStorage - abstrakce pro ukládání binárních dat a proč ji používat
    * Ukládání semistrukturovaných dat - Azure Table Storage
    * Práce s frontami - Azure Queue Storage

### Požadavky na účastníky

Po technické stránce se předpokládá, že účastníci budou mít k dispozici:

* Počítač s připojením k Internetu umožňujícím přehrávání video streamu
* Windows 10 a novější, Visual Studio 2022 libovolné edice (včetně bezplatné Community Edition), Microsoft SQL Server (včetně bezplatné edice Express). Lze používat i jinou platformu (Linux, Mac OS) a vývojové prostředí (VS Code, JetBrains Rider...), ale návody počítají s Windows a VS 2022.
* Libovolné předplatné Microsoft Azure (včetně aktivního trialu). Není absolutně nezbytné, ale část o nerelačních datech Azure hojně využívá.

Po stránce dovedností a vědomostí se očekává, že účastníci budou mít základní obecné povědnomí o programování v C#/.NET a ASP.NET Core, základní znalosti relačních databází (co je tabulka, primární klíč...) a základní povědomí o jazyku SQL.

## Objednávky a dotazy

Školení si můžete [objednat pomocí formuláře](https://forms.office.com/r/bvnEsCWBd3). V případě dotazů napište poznámku do formuláře nebo [mne kontaktujte jakkoliv jinak](https://www.rider.cz/#contact).